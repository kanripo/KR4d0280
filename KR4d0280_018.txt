# -*- mode: mandoku-view; -*-
#+TITLE: 江湖長翁集
#+DATE: 2015-08-25 00:02:25.902471
#+PROPERTY: ID KR4d0280
#+PROPERTY: BASEEDITION WYG    
#+PROPERTY: JUAN 卷十八
<pb:KR4d0280_WYG_018-1a>¶
欽定四庫全書¶
　江湖長翁集巻十八　　　　宋　陳造　撰¶
　　七言絶句¶
　　　劉向二首¶
江邊逐客楚宗卿諌數君疎命自輕可信後儒慙往哲¶
輙將强聒議更生¶
若將初節訂賢愚聖哲功名古亦無一代儒宗憂國意¶
當年幾落偽金誅¶
<pb:KR4d0280_WYG_018-1b>¶
　　　梁元帝二首¶
慢藏已重阿琳憂君道平時况未優冀北羊腸各亡社¶
浪言建業勝荆州¶
中外誰非肉骨恩顒顒帝子亦王孫君王日握金銀筆¶
忍署兵威極六門¶
　　　管仲二首¶
棠潛俄正魯封圻施伯安翔稇載歸屍授夷吾寜復此¶
君臣應愧始謀非¶
<pb:KR4d0280_WYG_018-2a>¶
平生勲業載成書脅制諸侯秪霸圗盍繼車攻奏嘉頌¶
迄今璧帛簉東都¶
　　　孔明二首¶
古今深忌忿為兵及霤師臣要力争白帝敗歸思孝直¶
端知難抗魏元成¶
搴蜀寜蠻走阿瞞功名繼此坐天慳平生囊括華夷䇿¶
畏虎纔教見一斑¶
　　　東坡二首¶
<pb:KR4d0280_WYG_018-2b>¶
五載詩鳴卧雪堂暮年長嘯走南荒當時戲綵慈親側¶
豈復陳編羡范滂¶
髙文鯁論博艱危凜凜聲名百世垂得意王公莽枯冢¶
誰令聖主想同時¶
　　　王逢原二首¶
弱嵗文推一代豪諸公斂袵看顛毛天於屈宋應為地¶
不放先生㒒命騷¶
文章俯睨漢唐餘屬思深湛到古初正使玉樓須有記¶
<pb:KR4d0280_WYG_018-3a>¶
忍令銀筆嗣無書¶
　　　閲史六首¶
百戰淮西僅奏功澶淵欲戰已平戎三紆相紱猶公道¶
長為萊公羡晉公¶
公安枯竹本何知摽表精忠解不私應笑神竒甘臭腐¶
䜛鋒得意幾餘時¶
樹威立敵秪商君俯仰欺誣莽更文何事君王自聰哲¶
三槐五鼎買崩分¶
<pb:KR4d0280_WYG_018-3b>¶
帝惜人才幾手培誅鉏借作盗權媒更憐孫息追仇誤¶
忍死龍荒首不回¶
徐穉申屠晚見機當時張邴是先知冥鴻乆矣層霄上¶
置網彌山漫爾為¶
平時憤世謝王符更肯佯狂踵接輿須信有心端有累¶
與君乘木用舟虗¶
　　　讀晉史二首¶
司馬家兒轉首亡姦欺三葉是餘殃區區牛氏何闗汝¶
<pb:KR4d0280_WYG_018-4a>¶
覆面猶須淚滿床¶
只知成濟犯乗輿劉石兇威更有餘狼顧魂靈應自反¶
尚將鬼責怖公閭¶
　　　曹魏二首¶
雎盱漢鼎漫心勞夢覺俄驚馬食槽馬漸天飛龍在井¶
當塗能得幾時髙¶
問卓諸公半虎狼魏旗四指不留藏老瞞清水如先死¶
不必炎劉果後亡¶
<pb:KR4d0280_WYG_018-4b>¶
　　　袁本初二首¶
入門偶藉移韓馥健者何曽抗董公須信阿瞞人物論¶
但言𤣥徳是英雄¶
嬖孽朝兄主父囚女戎衘猾史蘇憂便教官渡交綏去¶
二竪猶能亂冀州¶
　　　公孫述¶
東来温詔枉丁寜隆少忠謀肯汝聆不待賔臚延馬援¶
始知西帝偶人形¶
<pb:KR4d0280_WYG_018-5a>¶
　　　隗囂¶
諸父論情是至親若為見賣苟全身發崔寃魄旋無憾¶
眼見君侯殺伯春¶
　　　馬援¶
朱勃風標似可親文淵竟作白頭新平時輕侮知何事¶
辨雪寃誣獨此人¶
　　　光武二首¶
濟業何闗赤伏符王梁不拜未云疎君王幸郤東封請¶
<pb:KR4d0280_WYG_018-5b>¶
底事終身溺䜟書¶
閉闗謝質保豐功建武規模見祖風宰輔駢誅非細故¶
平章敢謂茂陵同¶
　　　髙祖二首¶
未推壯邑賞平津已采先知赦奉春齊越淮南皆斧鑕¶
單于遽指漢無人¶
坐馘闗東扛鼎雄指呼奴𨽻走王公秪縁奪嫡中心慊¶
反畏商山鶴髮翁¶
<pb:KR4d0280_WYG_018-6a>¶
　　　和憙¶
仁傑狂甥趂獵人頗能戴眼笑庭紳漢家退堡猶麻沸¶
正復羞為女主臣¶
　　　相如二首¶
中宵卒卒去臨卭賣酒壚邊混僦傭想見令君醒後意¶
向人深悔謬為恭¶
逸徳狂情頼補苴文君端合壻相如白頭曲裏殷勤意¶
不愧先生諌獵書¶
<pb:KR4d0280_WYG_018-6b>¶
　　　文帝¶
君王儉徳本天然蕭相鳩營已造天不見千門并萬户¶
露臺雖罷未為賢¶
　　　詠史二首¶
暴楚狂秦席巻中謀臣戰將各言功端知四百綿炎祚¶
秪屬商山秃鬢翁¶
平側區分偶儷勻無階更復古真淳浪言此秘無前覩¶
畢竟休文是罪人¶
<pb:KR4d0280_WYG_018-7a>¶
　　　遊靈山二首¶
髙人避俗水雲居客子偷閑簿領餘本自毗耶病居士¶
不妨僧飯小躇蹰¶
何年山股創禪房陵谷遷移不易量舊日中流小浮玉¶
如今欲到秪褰裳¶
　　　早夏¶
安石榴花猩血鮮凉荷髙葉碧田田鰣魚入市河豚罷¶
已破江南打麥天¶
<pb:KR4d0280_WYG_018-7b>¶
滿地榆錢未掃除畫簷忽復燕將雛風窓夢破搔頭坐¶
重課兒時讀了書¶
　　　偶題¶
霧紅烟白忽横陳雨後風光望得新説似遊人須著便¶
隂寒已破一分春¶
　　　題人家壁¶
等是黄粱未熟時車塵馬足竟胡為山翁不起功名想¶
足糓多田正自竒¶
<pb:KR4d0280_WYG_018-8a>¶
　　　棲隠寺紫薇花二首¶
深紅淺紫碎羅装竹樹隂中獨自芳巳伴白蓮羞逺供¶
欵陪黄菊薦陶觴¶
絳霞影裏一徜徉甚欲搜詩與發揚馬自虺隤塵染袂¶
句中羞説紫㣲郎¶
　　　題趙秀才壁¶
日日危亭凭曲欄幾山蒼翠擁烟鬟連朝䇿馬衝雲去¶
盡是亭中望處山¶
<pb:KR4d0280_WYG_018-8b>¶
　　　新林小憩見花二首¶
白玉毬團青玉枝幽芳不恨見春遟酴醿過後榴花未¶
管領風光更是誰¶
畧得花邊一欠伸羅衫歸去滿緇塵鳴鳩乳燕空多思¶
苦雨凄風不貸春¶
　　　贈相者二首¶
人言龎艾可功名獨取臞儒子麽生槁項猶多吟擁鼻¶
(闕/)¶
<pb:KR4d0280_WYG_018-9a>¶
材同樗櫟將安用官帶笭箵亦漫為更欲品題人所棄¶
君癡尤勝老夫癡¶
　　　次玩鞭亭小詩韻¶
心事即今驚白髮世情從昔彀黄間竇家錦上四百字¶
秪道藁砧山復山¶
竊禄未辭官九品歸田止欠屋三間著書他日藏嵓穴¶
或繼淮南大小山¶
獻玉者三付身外與馬為二合田間亦知此足無人縛¶
<pb:KR4d0280_WYG_018-9b>¶
政恐有文移北山¶
　　　次林子長教授韻¶
伯主或能尊九九餓𨽻恐復辦多多盤姍勃窣不快意¶
鈆刀一割君謂何¶
豫章材成七年後潢潦眼看三尺彊山翁坐閲刺天翼¶
抱書亦耻崔嵬藏¶
　　　次張節推山字韻詩留其行¶
足音肯到寂寥處風味要看樽俎間行役小休良不惡¶
<pb:KR4d0280_WYG_018-10a>¶
雷聲昨夜殷南山¶
人瞻甫里歊埃外詩著蘇州伯仲間爽氣慿銷殘暑盡¶
鈎窓不用對西山¶
紅塵歎我奔馳乆空谷逢君夢寐間政使公榮可無飲¶
風江驚浪湧銀山¶
　　　再次前韻三首¶
粹學堂堂真有本𤣥談亹亹盡無間小回餘事入詩律¶
句法還能逼后山¶
<pb:KR4d0280_WYG_018-10b>¶
老醜只宜嵓谷裏何人挈致俊賢間雖云章服裹叔夜¶
尚有笭箵隨次山¶
故人偶得一飯欵僻縣纔餘十畞間赤米白鹽君勿誚¶
病夫官况等居山¶
　　　靈嵓道中二首¶
過盡南山過北山幽花好鳥翠霏間滿前風物牽詩興¶
可是平生馬上閑¶
渉澗登山倦不勝松間敲户有人譍竹簾𤨏細爐烟直¶
<pb:KR4d0280_WYG_018-11a>¶
小作蒲團入定僧¶
　　　游隠静往反四首¶
突兀南山萬仞青饜觀山頂白雲生今朝訪道五峯去¶
却向白雲生處行¶
烟樹雲生若有無行輿咿軋路盤紆小風弄雨晴還落¶
身在龍眠水墨圗¶
一隨俗駕走紅塵松竹生愁鶴怨人杯渡老師相悉否¶
野僧心地宰官身¶
<pb:KR4d0280_WYG_018-11b>¶
夢覺篝燈曀曀明碧鷄啼罷欲三更定知山雨陣頭惡¶
但怪瀑聲雷様鳴¶
　　　戲促黄簿雞粥約三首¶
㣲吟仰屋耐調饑腹負將軍竟是誰側耳隣翁隔墻喚¶
黄鷄粥熟是何時¶
鵝䏑博嗔寜復計馬肝知味不須評老宜此輩充庖宰¶
更問鑽籬與不鳴¶
隻鷄可饜小人腹未羡侯家千足羊借問解黿食指動¶
<pb:KR4d0280_WYG_018-12a>¶
何如蒸鴨瓠壺香¶
　　　次韻黄簿¶
先生不著恵文冠須信論才當價難法律剡章真未盡¶
盍言粹學輩豪韓¶
揮毫麗句得旁觀字字懸黎間木難可但詩聲髙海内¶
有人金換過三韓¶
　　　贈趙丞四首¶
老嬾無詩到雪梅僧窓駞坐撥萁灰朝來好語成快讀¶
<pb:KR4d0280_WYG_018-12b>¶
匕筯驚投不為雷¶
君家鸞鏡照芙蓉笑我衣襦綻不縫想見後堂頽醉玉¶
梁州按罷晚粧慵¶
我衰但作一㕓計認古宣城為故鄉待得故人來作牧¶
試吟打鴨起鴛鴦¶
共約京都看早春棗騮緩踏軟紅塵要君彈壓湖山景¶
莫惜新篇舉似人¶
　　　無題三首¶
<pb:KR4d0280_WYG_018-13a>¶
酒鴟車後無何飲易巻床頭脱復看豈謂浮生須此具¶
世紛方解不相干¶
才不時宜嬾治生學専信已一官輕只今尚友須千載¶
獨惜時無尚子平¶
居為耕叟出為官出處人將二致看朝市山林俱樂地¶
却須神武掛衣冠¶
　　　臨澤寺留題(乃予舊/讀書處)¶
發冢詩書謾一官舊遊重到鬢毛斑塵埃可是山靈意¶
<pb:KR4d0280_WYG_018-13b>¶
不待文移始厚顔¶
　　　庚子冬望雪二首¶
冬盡風霜只薄寒人將雨雪卜新年癡兒不問豐凶事¶
但快茒簷炙背眠¶
隴麥枯時雪意濃可堪新日已曈曨因循度臈無三白¶
孤負明年飽二紅¶
　　　次韻郭教授雪二首¶
霏霏透隙上承塵想見園林玉樹春明日銀杯隨寳馬¶
<pb:KR4d0280_WYG_018-14a>¶
城東應有探梅人¶
世紛長作眼中塵酒力能回物外春清論挟霜詩映雪¶
即今超俗頼斯人¶
　　　元夕遣懐二首¶
陸海蓮開夜色鮮短檠燈下掩陳編風姨竟日鳴條罷¶
月姊因誰得意圓¶
平世計功須壯嵗異時敵已盡亨塗鬢鬚乆巳沾青女¶
窮達何勞問紫姑¶
<pb:KR4d0280_WYG_018-14b>¶
　　　書南柯太守曲後二首¶
門前車馬競飛馳等是槐安未寐時何似阿憐歌此曲¶
一巵隨分得伸眉¶
竹葉舟前客念家慈雲甕裏事如麻而今不笑檀槐戰¶
笑汝研桑了嵗華¶
　　　次韻諸公絶句(時賡唱已/成巨軸)¶
琳宇無塵夜色鮮露明叢菊月臨淵世間人境雙清處¶
誦與西風更此編¶
<pb:KR4d0280_WYG_018-15a>¶
荆玉驪珠忽滿前未須攻石探濤淵南㠶自詫歸裝富¶
凖擬重呼阿買編¶
　　　贈郭髙叔三首(元宵作詞與太守陸子煥密寫/寄營妓盖欲其備卒也戲贈髙)¶
　　　　(叔/)¶
䕶香深閤寫烏絲有底朱樓望得知與問天津倚欄客¶
庸非青𤨏竊桃兒¶
燕臺賦就尚緘囊已作新聲遶杏梁見説負山常夜半¶
能言鸚鵡枉闗防¶
<pb:KR4d0280_WYG_018-15b>¶
翠扇紅牙淺黛愁梁塵飛下晚雲留貫珠未竟金杯側¶
却欠周郎一轉頭¶
　　　游普向十首(謁雨石解元得十詩隨/得書之呈王仲衡尚書)¶
西湖西岸三百寺一一題名嗟未能他日誅茅追勝賞¶
却尋詩版驗吾曽¶
一老昻藏物外髙陳陳胷次盡龍韜功名未療湖山癖¶
却著袈裟替戰袍¶
青林果熟星宿爛修竹風来環佩鳴翠影扶疎僧宇静¶
<pb:KR4d0280_WYG_018-16a>¶
吟餘屋角見雲生¶
虀鹽未必劣僧蔬塵裏光隂易破除他日摩肩霄漢上¶
却須此室與藏書¶
日冒風埃鬢脚黄歸懐絆驥可能忘誰知碧領蒼雲外¶
占㫁人間五月凉¶
寺壁龍蛇石刻新䕫州十絶典刑存鵝溪為巻湖山去¶
擬與詩人到處論¶
逺近僧垣共白雲蕭然不著世間塵朝参夜講庸何計¶
<pb:KR4d0280_WYG_018-16b>¶
野飯山棲已可人¶
處士前身自水僊天教清句紀山川即今秋菊寒泉意¶
雙鶴飛来若箇邊¶
崇岡回首路縈盤夕照明邊小凭欄舡閤淺沙催客上¶
玻璃影裏見長安¶
行穿老檜千尋影歸受凉荷十里風從此勝游縈客夢¶
夢隨黄鵠下雲空¶
　　　十絶句呈章茂深安撫¶
<pb:KR4d0280_WYG_018-17a>¶
雨餘凉氣曉風渢却愛朝陽一抹紅照影芙蕖天與逺¶
可能猶恨打頭風¶
忍饞留得可羮魚㣲沫相濡未就枯自解栁枝投渌水¶
勞生與汝各江湖¶
三傍清淮酹酒杯四年霜鬢犯風埃即今定被淮人笑¶
又見衰翁禄遫来¶
追尋名勝賸留年白首猶参五字禪寄語蜚亷亟回馭¶
擬凌風去訪詩仙¶
<pb:KR4d0280_WYG_018-17b>¶
詩伯于今第一流清篇傳誦到鰲頭共推句法源流逺¶
伯仲䕫州只楚州¶
密受眉山一印傳斯文千載石林仙使君酷似牢之舅¶
更喜鸞膠續此絃¶
右史文章海倒流淮南異政古人儔親聞撫几推雙美¶
獨向夫君放一頭¶
楚城巉絶控窮邊楚俗傷弓未帖然一自并州煩李勣¶
不聞貴買渡江舡¶
<pb:KR4d0280_WYG_018-18a>¶
里社過逢起醉眠行人魚稻不論錢欲知勸課功多少¶
地覆黄雲逺接天¶
經綸術業向来優千騎東方恐未儔他日應携報恩子¶
還朝看拜富民侯¶
　　　村居二首¶
五風十雨梅破夏三青兩黄麥欲秋山禽誶語野花笑¶
瘦笻隨客下西疇¶
巻書揩目小披襟睡起初便茗椀深一縷碧檀無與語¶
<pb:KR4d0280_WYG_018-18b>¶
坐窓閑看竹移隂¶
　　　謝三提幹召飲三首(既往則妓車/集一盃徑歸)¶
坐上紅衣未放歌客問冷靣釂金荷驚飛可待聞檀板¶
擬奈吾家故事何¶
賔筵笑語雜絲絃説到山翁更粲然衰鬢豈應粧面側¶
陳編只合粉袍前¶
不慣香風擁妓車分當清坐冷官衙歸来自笑殺風景¶
却把茶甌對菊花¶
<pb:KR4d0280_WYG_018-19a>¶
　　　謝兩知縣送鵝酒羊麵二首¶
僧様齋厨冰様官饑慿脱粟食無單不因同里兼同姓¶
肯念先生苜蓿盤¶
麥生宜配卧沙羊鵝䏑仍便碧酒香陡覺今年好冬節¶
朝来紅日為誰長¶
　　　次兩知縣韻四首¶
老去棲遲八品官劍頥深悔誚田單東隣未省吟髭㫁¶
笑擲牙牌命肉盤¶
<pb:KR4d0280_WYG_018-19b>¶
暴醉琳膄飽棧羊廵簷閑認小梅香胡床曝背闗情甚¶
古錦囊詩引興長¶
似我聱牙亦漫官倚君風義慰羇單開緘更識新詩法¶
脱手銅丸轉玉盤¶
政成無復敗羣羊萬軸書前一縷香明日過君况休務¶
茶邊清話不妨長¶
　　　題椿桂堂四首(為莫/倅作)¶
日日髙堂笑臉新五株芳桂拱靈椿枝縈非霧根盤石¶
<pb:KR4d0280_WYG_018-20a>¶
共閲壺中不盡春¶
靈椿移植自仙宫丹桂年年不辦供材薦明堂皆巨棟¶
君家培殖富隂功¶
蒙莊漫詫楚冥靈獨秀吾今陋郤生更笑田家紫荆樹¶
每隨人意作枯榮¶
鴈影聨翩上絳綃庭蘭再世更竒標義方可但燕山竇¶
行跨當年八葉蕭¶
　　　次石湖送炭韻贈龔養正三首¶
<pb:KR4d0280_WYG_018-20b>¶
饑烏窘兎不謀身君亦衣穿桂作薪小露化工陶鑄手¶
地爐分得雪中春¶
廣文書案雪沾身竈婦冰葅焮濕薪綵勝銀花猶拜賜¶
凍醅寒餅不成春(立春日大雪/是日國忌)¶
寒谷冰崖底著身望晨疑寢越王薪今年未辦廵簷笑¶
急雪隂風肯貸春(立春後雪/寒特甚)¶
　　　送鵪鴨腊龔養正二首(龔以憂/不作詩)¶
霜湖風草自徜徉夜網晨弦不易防作意分甘資一飽¶
<pb:KR4d0280_WYG_018-21a>¶
為撩清夢到江陽¶
騷人茹粥耐支離過眼風光不到詩鄉味慇懃勸開肉¶
未妨新句解人頥¶
　　　早春十絶呈石湖¶
不是風寒即雨寒朝来春意破天慳恠君未解春皇意¶
恐把韶華付等閑¶
倐看媚白破梅枝更喜嬌黄著栁絲春事斬新當客眼¶
可須山鳥報人知¶
<pb:KR4d0280_WYG_018-21b>¶
樹外晴雲不擬飛東風無力愜單衣垂楊院宇斜陽裏¶
還是鈎簾待燕歸¶
中林頻度養花風合放林梢一㸃紅蝴蝶與春偏有約¶
依依先占去年叢¶
杏羞桃澁要詩催客子情鍾倍費才惜欠王家千杖鼓¶
輥雷聲裏看花開¶
未須看竹扣人門且復尋梅過水村香片㸃衣歸馬健¶
臨風只博斷吟魂¶
<pb:KR4d0280_WYG_018-22a>¶
虎邱僧宇瞰坡陁幾許香軿載酒過遊子花驄烟外駐¶
麗人塵韈水邉多¶
緩引牙檣載綺羅寛圍絲錦著笙歌小擡醉眼遊絲外¶
夕照衘城奈樂何¶
鴟夷古錦犢車轅盤薄沙鷗舞蝶前少日長安聚蚊夢¶
莫年詩酒解隨縁¶
館娃宫外趂遊人不見湖山自在春聞道石湖清絶處¶
芳時不著綺羅塵¶
<pb:KR4d0280_WYG_018-22b>¶
　　　題溪橋雪月圗¶
雪野無人訪夜䦨冰壺絶景畫中看橋邉覺欠梅枝在¶
姑射嫦娥各耐寒¶
　　　題髙縉之劍室二首¶
髙郎櫑具映峨冠沈燎茶鐺一室安遊刃聖經千載計¶
即今長鋏未須彈¶
皇家威徳憺遐荒何物樓蘭尚頡頏想見詩人欹枕處¶
雲霄中夜有光芒¶
<pb:KR4d0280_WYG_018-23a>¶
　　　題龔養正孩兒枕屏二首(養正方/若少子)¶
小屏光潔雪難如寫出嬉然同隊魚索句擁書皆薄相¶
笑啼嗔喜莫憐渠¶
眼中何止舞雩童况是君家積慶重夢裏送来煩孔釋¶
要令門户繼荀龍¶
　　　次韻答陳夢錫十首¶
古人存心屹底柱巻舒晦明付時行蕞爾之身函天地¶
政可蠛蠓睨功名¶
<pb:KR4d0280_WYG_018-23b>¶
吾宗石友讀書眼可但於易鈎其深日来弄筆課七字¶
萬象犇忙供醉吟¶
向来應俗用古學我亦未悔金注昏伍胥宰嚭各腐滓¶
呉歈越吟誰誦寃¶
巨室熒煌萬金産小家經營一簪餘克庸盟隨制挺足¶
更用荆尸来擣虗¶
姜子嗜酒不良行諸公俛顧慙登瀛尚堪堅坐作周鼎¶
底用詩名滿鳯城¶
<pb:KR4d0280_WYG_018-24a>¶
冰檗未肯執名卿搔頭自剔書窓燈君家老人如椽筆¶
淛江鄞水倒泓澄¶
九重聖孝絶今古矞雲麗晝南山髙臺閤不無補衮手¶
付我五畆耘艾蒿¶
諸儒峨冠每捫舌四肢非骨寜自強即今可言尚十八¶
直須坐治開明堂¶
續經發冢古今病未容灼膚防瘡疣决知蕭蘭異根葉¶
始議溟渤包衆流¶
<pb:KR4d0280_WYG_018-24b>¶
詩人鋒鋩不可觸瞢攬鯨牙撩虎鬚飛来此編更作意¶
詩行快對䕫州圗¶
　　　次韻呉守四首(時上冡得呉/詩招賞牡丹)¶
十日隂寒此日晴歸来趂賞大花春主家千斛香泉碧¶
却自摩挱漉酒巾¶
園林落粉吹香雪魏紫姚黄獨歩春明日挿花同一醉¶
小閑譚麈岸綸巾¶
莫管龍公嬾放晴主賔笑語自生春不妨妃子天香靣¶
<pb:KR4d0280_WYG_018-25a>¶
滿壓林宗折角巾(是日以/雨行)¶
當日謫仙隨鳯詔毫端寫出禁園春沉香亭北人沉醉¶
誤認龍香在領巾¶
　　　謝劉提幹墨竹見遺二首¶
王孫筆自徐州𣲖戲為詩翁寫渭川眼底疎枝欹密葉¶
静含寒雨暝蒼烟¶
龍孫裊裊初辭籜鳯尾娟娟擬受風疎影向人翩欲舞¶
夢殘依約月庭空¶
<pb:KR4d0280_WYG_018-25b>¶
　　　劉有詩再次韻四首¶
小㸃猩毫出碧鮮技隨文思各増川秪應月地饒槃礴¶
心醉寒梢曳曉煙¶
已後湖州秃鬢翁喜君揮掃有遺風幻成殢雨熹晴態¶
盡使塵凡一洗空¶
此君髙韻已蕭然更向新詩得媚川誰遣小家藏二本¶
為君時炷水沉煙¶
耐暑支離倚瘦笻百金未博一襟風了知詩有蠲痾力¶
<pb:KR4d0280_WYG_018-26a>¶
絶勝江濤捲碧空¶
　　　題畢直閤繙經圖三首¶
凝碧有詩纔逭死青巖不語竟何禆先生著論胡塵底¶
未覺丘明見仲尼¶
伯圖無繼昧尊王獨抱殘經析渺茫地下威文應吐氣¶
人間宋李解升堂¶
中原正朔合天王細讀遺書癭作囊老子披圖揩病眼¶
為公重炷石爐香¶
<pb:KR4d0280_WYG_018-26b>¶
　　　循資趙宰有賀詩次韻三首¶
宦塗跛鼈陵坡上學舎寒蟬飲露清蹩躠强顔纔跬歩¶
不應天驥與論程¶
蒿帛入門無㡬潤妻孥食粥有餘清(文林則添/減如此)輕肥騰¶
趠非吾願矻矻雌黄且課程¶
反唇餘子輕𤣥白屬目耆儒上紫清老境我甘追汗漫¶
明時君合訂章程¶
　　　都下春日¶
<pb:KR4d0280_WYG_018-27a>¶
煙林紅翠已班班雨後春工不暇慳付與笙簫三萬指¶
平分綵舫䀨湖山¶
　　　次韻答趙文卿四首¶
才名一世未通班天向詩人每坐慳不作上書来北闕¶
可無擕妓醉東山¶
平日詩聲不易班聨翩屬我未應慳得無紙貴咸陽市¶
當有人逢飯顆山¶
小燕招邀慰病顔何曽雨澁與風慳分明喜鵲先知得¶
<pb:KR4d0280_WYG_018-27b>¶
未曉飛鳴閙屋山¶
簾疎財許客窺班未得纒頭小破慳已結雲愁蜚蝶夢¶
莫斜秋水蹙春山¶
　　　次韻袁憲勞軍許浦中路冰合二首¶
風聲雪意恣馮陵更挾霜華夜氣凝水伯䕶河銀作板¶
欲留公闘玉壺冰¶
細讀清詩擬泣岐問津平日㡬河湄只今西去須遵陸¶
平地風波恐更危(予亦阻/冰常州)¶
<pb:KR4d0280_WYG_018-28a>¶
　　　次韻袁憲打冰移舟三首¶
倚柂扶篙待打冰回思鷁首潄波聲定知行止非人計¶
料理詩愁喚麴生¶
留滯何曽念奮飛君恩已布得徐歸賢勞肯羨膏粱子¶
醉眼瞢騰坐妓圍¶
東行定見野橋梅望望花隨驛使来曽約南枝春信否¶
急煩好句與催開¶
　　　贈何符山人二首¶
<pb:KR4d0280_WYG_018-28b>¶
小詩落紙粲春葩傳遍侯家與主家未恠東来将隻影¶
十年囊筆飯京華¶
冷看俗態詼謿裏緩閲年光醉夢間想得酒瓢詩巻外¶
此生無物更相闗¶
　　　趙介卿見簡解謿二首¶
複閤朱樓繡箔褰蕙蘭風處各嬋娟詩翁它日揚州夢¶
回施京華美少年¶
酒家舊識元真子街吏嘗隨杜牧之回首昔遊堪一笑¶
<pb:KR4d0280_WYG_018-29a>¶
暮年茶果秪僧期¶
　　　寓吳門十首(張監留居平江率趙守/袁憲月助桂玉費作)¶
一寒驅去還千禄萬慮紛然秪愛山閲世怳如清夢覺¶
求田聊計白頭閑¶
官卑責薄得徜徉漫仕歸来味更長它日故人多好事¶
龍鷄載酒未吾忘¶
諸公念我閑無食粟繼輿臺扣户頻眼底梅花還索笑¶
酒腸詩膽已輪囷¶
<pb:KR4d0280_WYG_018-29b>¶
溪翁園客問何如可諱浮生百計疎不憚典衣規得酒¶
長因乞米衒能書¶
向来勇䇿著書勲一刻曽将白璧論老去光隂都不惜¶
静看烏兎役朝昏¶
興䦨猛輟凌江棹重看鶯花茂苑春歸自乗流留亦好¶
浙風淮俗總宜人¶
日日煙林野市間路人應作老狂看排門賞竹寧辭罵¶
踏雪尋梅苦耐寒¶
<pb:KR4d0280_WYG_018-30a>¶
稚子浪憂陶令老山妻終譽仲卿賢虎頭試寫經行處¶
龍具寧甘未死前¶
禹益咨俞儼紫庭藩星仍映使星明鄙夫少日三千牘¶
盡付詩情寫治平¶
平時觴詠妨生理此去狂疎託上官但使推敲貸衝節¶
不煩排日報平安¶
　　　次韻張丞¶
官上絶無歌酒樂堆豗了事孰非癡開樽良省纒頭費¶
<pb:KR4d0280_WYG_018-30b>¶
却有新章贈雪兒(是日仇香出寵不費/而歡洽有小曲之傳)¶
　　　次張丞送菊韻二首(時已十/一月)¶
粉身免泛杯中物並駕容陪隴首花況耐嵗寒雙榦在¶
周旋三益羨君家¶
寒花彭澤門䦨舊好句柯山伯仲問貧負清樽只三益¶
詩人錯笑庾郎慳¶
　　　紹熙壬子勸耕妙勝四首¶
縣曹文墨厭拘纒野飯山行舊所便秪道窮塗難措足¶
<pb:KR4d0280_WYG_018-31a>¶
朝来風日為誰妍¶
每愧敲榜辦賦租㑹心還喜勸耕初渠儂嗣饗金穰慶¶
老子長捐柱後書¶
勝日乗閑覺半仙笑摩老眼向風煙平章春事禽能語¶
媚嫵韶光栁未眠¶
桑條麥隴接比鄰社酒家炊丐路人風俗尚如它日否¶
慿誰細問故園春¶
　　　浄居勸農三首¶
<pb:KR4d0280_WYG_018-31b>¶
妙勝庭前折小梅浄居門外躡枯苔日煩禪老羞茶供¶
親與田翁把酒杯¶
今年春計定何如説道家家甔石餘滿意為翁開笑口¶
老夫心事秪耕鋤¶
簿書堆裏得抽身梅栁風前觸眼新報答好春還著語¶
今朝猶喜是閑人¶
　　　次韻王統制喜雨¶
公餘競病揮詩筆誰似風流老伏波對雨肯来同把酒¶
<pb:KR4d0280_WYG_018-32a>¶
當令阿素為君歌¶
　　　示阿㤗三首(孥累登招寳獨留守/舎既歸小詩付之)¶
曽倚新晴望海天天容海色湛相鮮奩中遥㸃羣鴉影¶
萬舶千艘忽過前¶
官上依然四壁空訟庭人寂每從容看家不為穿窬計¶
老去登臨分外慵¶
老稚懸知樂有餘迎門先問小於莵風煙滿眼山環海¶
對酒還曽斵句無¶
<pb:KR4d0280_WYG_018-32b>¶
　　　次王廵檢韻三首(王得予詩/鋟之木)¶
搯腎搜腸不自竒細模深刻似非宜流傳縱便鷄林售¶
指擿防遭鵝腿嗤¶
平生嘿識玩詩昌對客揮毫底未忘秪恐韓陵讀碑客¶
誚君草草誚吾狂¶
每愧銅盤走柘丸忽驚檀軸巻絲闌真成敝帚千金享¶
笑喚諸雛掛壁看¶
　　　朱倅索詩作三絶謝之¶
<pb:KR4d0280_WYG_018-33a>¶
因循不試推敲手日月消磨簿領問舊故書来盡新作¶
窮兒劵負㡬時還¶
多謝詩翁肯唱于挑燈泚筆復踟蹰龍文虎脊渠皆有¶
鶴膝蜂腰我未除¶
從公揮掃且觀傍免費雕鐫苦腎腸血指忍慚嗟已老¶
怒矊相向更深防¶
　　　瑞巖寺三首¶
嶺岫周圍罅縫無勝流三百鏁冰壺客来誤作囚山想¶
<pb:KR4d0280_WYG_018-33b>¶
猛憶門前自坦塗¶
横前石廩疑無地歩入蓮宫别有天説道三山環弱水¶
不應回首羨巢仙¶
巳到平生未到山朝来白水漲田間要須樂事成三絶¶
更倩詩翁露一斑¶
　　　再次韻三首¶
得君清句我愁無不惜長哦缺唾壺句法森嚴誰到此¶
了知島可但中塗¶
<pb:KR4d0280_WYG_018-34a>¶
俗塵我亦憐多病道價師今重五天投老鼎山追舊約¶
未妨林壑着臞仙(寺主作庵/鼎山云)¶
連朝飛雨暗羣山局歩修廊廣霤間㑹作閑人留十日¶
當令屐齒遍苔班¶
　　　喜雨二首¶
永寧開善皆留宿夢破階除急雨傾人道行車定膏澤¶
我知龍伯念春耕¶
招寳山鄰娑竭宫縣峰仍接補陁峰晴晴雨雨皆如響¶
<pb:KR4d0280_WYG_018-34b>¶
謬挹池鰻拜土龍¶
　　　定海甲寅口號七首¶
長官清苦舊傳聞檢放秋苖近四分畢竟不緣胥吏手¶
旱頭科斂枉紛紜¶
田租有約不相違比着豐年數已虧一飽分明郎首賜¶
㡬曽刺口問抽卑¶
已抄口數報隅官嵗後朝餔定不難且願眼前彊健在¶
趂坊討海過冬寒¶
<pb:KR4d0280_WYG_018-35a>¶
水泛溝塍意欲饜凌晨還復雨亷纎早秧未頷(其感/切)猶¶
須挿晚榖無多不更㘱(直亷/切)¶
父子分頭上海船今年海熟勝常年官中可但追呼少¶
不質田輸折米錢¶
鄰家兩兩捉春歸笑語相過復嘆咨共説颶頭前夜作¶
㡬人莆網罣流尸¶
連宵飛雨喜滂流已入梅天過麥秋二十年前如此晩¶
金城地抱却全收¶
<pb:KR4d0280_WYG_018-35b>¶
　　　謝張徳恭送糟蚶三首(徳恭師/文友也)¶
舊箋蟲介甘温性樽爼風流每䇿勲況復餔糟小酲後¶
眼中羣品此其君¶
壓倒淤泥白蓮藕半捐介甲露穠纎玉川水厄那知此¶
急具薑葱喚阿添¶
誰與江&KR2090;角長雄一時風味兩無同吾兒不友王文度¶
底肯分甘及乃公¶
　　　再次前韻三首¶
<pb:KR4d0280_WYG_018-36a>¶
春事兼回寂寞濵茅簷背日已書勲徑須引睡攜黄妳¶
未辦尋芳命紫君¶
連夜愁隂苦戒嚴雪将寒雨闘㢘纎老人凍餓人情斷¶
米價何如酒價添¶
茗甌對客乳花濃静聽揮犀發異同度臘迎春如此過¶
不知人世有王公¶
　　　張守送羊羔酒将以三絶次韻答之¶
生嘗跪乳資名教死去遺芳謚碧香洗盞開嘗吾未敢¶
<pb:KR4d0280_WYG_018-36b>¶
稱寃肯入菜羮腸(俗云秀才食/羊踏破菜園)¶
小槽清凝帶羶香釀法知非羸角羊拜賜未辭乾講舌¶
呼兒留得薦蒸嘗¶
甕中别作一家春羒羜㣲生得效珎少貸陶家煎雪水¶
更論徐邈對賢人¶
　　　郡齋鶴飛来作三詩還之¶
倒頬翹然望四遐芝田懸圃不應賖僊僊飛傍茒茨下¶
誤認西湖處士家¶
<pb:KR4d0280_WYG_018-37a>¶
不知蝸舎安卑陋何似侯家效羽儀千字罷賡明逺賦¶
一詩聊送佐卿歸¶
君家矯矯乗軒骨聞道今成趙璧回却擬黄堂掣鈴問¶
夜光論斗㡬時来(守許以/詩贖)¶
　　　張守有和章復次韻三首¶
一骨萬金知未惬五雲七字不妨賖此翁久斷揚州夢¶
徑付凝香舊主家¶
接翼鴻冥聊爾爾大書麟獲更儀儀雄邉仙伯横琴處¶
<pb:KR4d0280_WYG_018-37b>¶
應道蘇耽興盡歸(雄邉/臺名)¶
閑舒側理題長句漫與胎仙紀往回花徑宿鶯樓着燕¶
因思如願賦歸来¶
　　　再次羊羔酒韻三首¶
元放諸孫憐遽許截肪醉骨薦馨香茂先九醖猶須問¶
自是詩翁石作腸¶
萊子杯盤别様香春浮親面日相羊老夫底幸霑餘瀝¶
却笑無魚客孟嘗¶
<pb:KR4d0280_WYG_018-38a>¶
他時阿奮辭髯簿来作東風席上珎安得方平鞭亂石¶
百觚陸續丐吾人¶
　　　再次還鶴韻三首¶
朅来室邇念人遐回首青田㡬許賖飛去定驚魚蕩水¶
跫然今似客還家¶
啅鵲却陪新飲啄啼猿儼識舊容儀可須辯士誑荆楚¶
似喜逐臣還秭歸¶
人家往往琴堪劈誰定如翁肯放回他日飈輪駟修翮¶
<pb:KR4d0280_WYG_018-38b>¶
衘恩當復誓雲来¶
　　　題項處士山堂二首¶
一庵小憩俗問勞月牖風軒俯鳥巢我亦青衫倦遊者¶
羨君先辦盖頭茅¶
久安楚俗眠雲屋又向吳儂倒藥囊出處無心俱樂地¶
世問何處不山堂¶
　¶
　江湖長翁集巻十八¶
