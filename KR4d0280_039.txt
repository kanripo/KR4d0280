# -*- mode: mandoku-view; -*-
#+TITLE: 江湖長翁集
#+DATE: 2015-08-25 00:02:26.372539
#+PROPERTY: ID KR4d0280
#+PROPERTY: BASEEDITION WYG    
#+PROPERTY: JUAN 卷三十九
<pb:KR4d0280_WYG_039-1a>¶
欽定四庫全書¶
　江湖長翁集巻三十九　　　宋　陳造　撰¶
　　疏¶
　　　祈雨雪寺疏¶
雨雪愆期民人告病咎由吏職憂甚頭然懇祈不憚於¶
再三感格庶㡬於萬一冀諸佛無方之應錫以有年喜¶
六花盈尺之祥始自今日佐春工之發育起壠麥之焦¶
枯宻頼等慈是䝉休應凡一榖不熟謂饉少息凶年襁¶
<pb:KR4d0280_WYG_039-1b>¶
負之悲自三日以徃為霖更迎嗣嵗金穰之慶欽惟悲¶
願洞鑒翹誠¶
　　　祈雨雪觀疏¶
麥苖告病由雨雪之愆期吏職所憂仰昊穹之是禱屢¶
殫蠲潔有冀感通見晛瀌浮喜崇朝而汛洒罔時恫怨¶
慰嘉榖之焦枯荷隂隲於神休凝至和於嵗事既沾既¶
足生我百榖佇可期盈尺之祥是穮是蓘必有豐年庶¶
無復荐饑之歎是伸謝悃願鑒丹誠¶
<pb:KR4d0280_WYG_039-2a>¶
　　　觀音殿謝晴疏¶
有生實難一氣運行之或戾無刹不現羣靈依怙於等¶
慈自冬而春不雪即雨嗟民愁之巳甚顧人力以何施¶
殫我寸誠扣彼大士宏誓善應歘桴鼓之感通新陽發¶
生喜煙霾之解駮挽回和氣播作懽謡梵音觀世音不¶
替利它之願人樂與衆樂佇迎嗣嵗之祥¶
　　　祈雨觀音疏¶
久旱為憂斯民抱倒垂之病無刹不現大士有宏濟之¶
<pb:KR4d0280_WYG_039-2b>¶
仁肇告丹誠即䝉休應油然雲沛然雨且蘇槁乾林而¶
生總而羣庶絶愁歎是伸昭報少答洪私更推三日為¶
霖之功迄終百榖用成之惠我相衆生相寧間自他梵¶
音海潮音普同依怙¶
　　　又¶
旱氣赫然民情憂甚禮嚴祠禜念丹誠籲天而莫通教¶
在音聞惟大士應聲而必赴寅羞静供哀扣能仁伏願¶
辭補陁内院而慰依怙心視光福報恩而無去來相大¶
<pb:KR4d0280_WYG_039-3a>¶
雲澍法雨蘇百榖於惔焚膏澤多豐年寛九重之憂顧¶
　　　解散祈雨道場疏¶
比縁久旱祇扣能仁赴初願之利它答㣲誠而應供漂¶
然汛灑雖粗慰於民情尋亦槁乾恐竟傷於嵗事敢勤¶
法馭久駐城闉猶冀等慈不忘終惠油雲沛雨寛聖上¶
宵旰之憂應物現形賴世間慈悲之父¶
　　　祈雨滿散疏¶
時雨愆期稼事告病哀民愁之已甚邈帝眷之未回虔¶
<pb:KR4d0280_WYG_039-3b>¶
演仙科迄終醮席恭願一下霈然之澤載矜蠢爾之氓¶
三日為霖尚奏豐登之慶兩宫稱夀頓寛宵旰之憂嘉¶
與海隅永依道䕃¶
　　　諸廟謝雨疏¶
雨不以時禾將枯槁吏方修禜神罔怨恫霈然甘澤再¶
此沾滋蠢爾生民一皆鼓舞乂時暘肅時雨猶賴節調¶
比如櫛崇如墉坐凝庶富少伸昭報仰答洪私¶
　　　觀音殿祈雪疏¶
<pb:KR4d0280_WYG_039-4a>¶
良農望嵗即雨雪而驗年豐大士能仁以聲音而作佛¶
事凡其副感曽不遺聞蠢兹郡民跂彼瑞應冀圓通之¶
示現祛氛祲以濳銷蟠地際天同一雲而布潤耕田鑿¶
井慶盈尺以為祥宻頼等慈俯矜衷悃¶
　　　真武殿祈雪疏¶
雪事缺如揆時巳迫天神貴者有感必通眇爾哀誠敢¶
兹控扣眷惟吴郡宻近都城日邊盈尺之祥已書史册¶
境内兆豐之望未惬民心仰冀洪私俯垂哀祐同雲灑¶
<pb:KR4d0280_WYG_039-4b>¶
潤達誠意於九清嘉瑞應期告嵗功於三白¶
　　　佛寺祈雪疏¶
天未雨雪嵗序將窮佛之利生人心所怙仰冀等慈之¶
妙力挽回洪造之至和俾右湖左海之區屢豐慰望凝¶
友風子雨之氣盈尺告祥欽惟兩足之尊亟副羣情之¶
願¶
　　　滿散祈雪觀音殿疏¶
雪事愆期郡民告病惟菩薩大慈悲父具佛子不思議¶
<pb:KR4d0280_WYG_039-5a>¶
心致此懇祈宻冀能仁之力漂然汛灑未收潤物之功¶
憫我投誠庶其終惠¶
　　　真武殿疏¶
時將發春雪未應候守臣軫饑疫之慮夕惕疚懐真聖¶
斡造化之機心存濟物粗效迴翔之勢未收沾洽之功¶
冀達彼蒼克終此惠¶
　　　真武殿祈雨疏¶
厯時不雨農以軫憂在天之神職司兼濟矧無幽而不¶
<pb:KR4d0280_WYG_039-5b>¶
燭信有禱以必從伏願訶畢宿以騰芒叱龍公而起伏¶
自三日以徃霈甘澤以沾滋靡一榖不登底斯民之富¶
庶誠或交於水位祥冀兆於金穰¶
　　　銅像觀音祈雨疏¶
適長嬴時民嗟久旱有慈悲父誓濟含生儼補陀海上¶
之睟容罄索訶世間之真禱伏願辭獅子座覆以慈雲¶
倒龍伯宫霈為蜚雨體九重之宵旰息比屋之怨咨仰¶
冀遺聞永依慈怙¶
<pb:KR4d0280_WYG_039-6a>¶
　　　諸廟祈雨疏¶
厯時之旱闔境其咨念平時奉嘗之神是所依者於斯¶
民饉歉之慼渠能恝然躬即靈祠瀝陳懇禱伏願體當¶
宁之意䕶國不忘圗嗣嵗之功籲天有請鞭起羣龍之¶
伏霈為三日之霖坐俾邇遐迄臻富足¶
　　　祈雨觀音滿散疏¶
旱氣藴隆人情跼蹐念彼大士應身刹塵仰惟能仁赴¶
世哀籲兹嚴羞於浄供庸申控於洪慈現聲音圎通諒¶
<pb:KR4d0280_WYG_039-6b>¶
自他之不隔澍甘露法雨俾焦巻之立蘇佇俟有年庶¶
㡬本誓¶
　　　祈雨真武滿散疏¶
穀今就枯雨不時霈仰惟真聖幽必燭而願無不通矧¶
今盛時人何辜而旱既太甚肆申控扣所冀哀矜可無¶
普潤之功用解倒垂之望¶
　　　祈雨諸廟滿散疏¶
政奸隂陽雖吏之責物厎疵癘亦神是憂比殫請雨之¶
<pb:KR4d0280_WYG_039-7a>¶
誠冀動依人之鑒敏有甚於桴鼓庶或感通望方切於¶
雲霓倚需貺施¶
　　　觀音殿祈晴疏¶
豐年在望久雨為烖抱饑饉憂莫慰懐生之願有慈悲¶
父宻推度厄之仁是敢控祈仰資哀佑伏願掃清沴虐¶
揭作祥曦膏澤多豐年節淫霖而不害慧日破諸暗俾¶
嗣嵗以應期¶
　　　罷散疏¶
<pb:KR4d0280_WYG_039-7b>¶
雨埶連緜民情跼蹐仰福神之儷極輔鴻造以好生(觀/音)¶
(殿云赴索訶世間之諸苦頼補陁大士之能仁/神廟云惟神抱正直之徳輔帝厎施生之功)庸訴哀¶
誠已羞浄供宿雲解駮喜后土之告乾朝日暉華爍羣¶
隂而盡掃迄成豐嵗仰頼宏休¶
　　　福溪巖祈雨疏¶
小郡罹惔焚之旱屢羞控祈至人以利濟為心肯厭塵¶
黷躬造棲真之地冀施起廢之仁伏願俯光明臺宏悲¶
願海察下吏熏心之廹慰斯民戴目之須起潭洞龍眠¶
<pb:KR4d0280_WYG_039-8a>¶
霈三日為霖之澤與里閭爵躍沐一時起死之恩¶
　　　志公巖祈雨疏¶
繆政奸和遂成常暘之沴至仁惻物屢殫歸命之誠雖¶
響應之不遟終屯膏之未溥爰兹謁欵所冀感通伏願¶
推願力之洪深悼民生之困弊起睡龍之久伏布作蜚¶
霖掃旱魃之如焚迄臻中孰¶
　　　祈雨開啓疏¶
多稼在田厯時不雨嗟民愁之已甚邈帝眷之未回虔¶
<pb:KR4d0280_WYG_039-8b>¶
演真科冀迎景貺伏願鑒含生倒垂之病推妙造宏貸¶
之仁霈三日之霖俾嘉生之翕應餘三鬴之食尚中孰¶
之指期庶令邇遐盡免捐瘠¶
　　　祈雨滿散疏¶
田苗槁矣雨意邈然巳虔演於仙科庶黙回於帝眷伏¶
願鑒藻芹之微薦鼓槖籥之至和導迎休祥翕楚氛之¶
盡掃霈作膏澤蔑湯旱之為憂嘉與天民同依道䕃¶
　　　聖節放生疏¶
<pb:KR4d0280_WYG_039-9a>¶
千齡聖運喜當震夙之期四海恩波徧及蜚濳之類推¶
好生之帝徳緜有永之夀祺日運長明乾旋不息得一¶
以正施帝祉於子孫於萬斯年扇仁風於動植凡鳶蜚¶
而魚躍率天施而地生儷美商邦已開三面之網告符¶
嵩岳更聞萬嵗之呼¶
　　　開啓天申節寺觀疏¶
繞電之祥有開華旦後天之祝旁暨寰區預演仙科(寺/云)¶
(佛/乗)冀通帝意伏願岡陵等固箕翼儷明新又新而聖徳¶
<pb:KR4d0280_WYG_039-9b>¶
彌隆朔復朔而帝齡滋永一星有耀煥丙度以丁躔萬¶
夀無疆同天長而地久¶
　　　滿散疏¶
候届長嬴紀珍祥於夢日歡均普率祝睿算於後天虔¶
演仙科(寺云/佛乗)増羡神筴伏願蘿圗益固玉厯長新聖子¶
神孫日嚴於備奉玉巵寳冊時講於盛儀洪祚丕延靈¶
椿不老撫重熈之聖治帝王無得儗倫錫有永之竒齡¶
天地相為長久¶
<pb:KR4d0280_WYG_039-10a>¶
　　　聖節功徳疏¶
里社一鳴兆聖君之有作華封三祝緜睿算於無疆演¶
仙釋之秘科瀝臣民之至懇蘿圗鞏固玉厯延洪龍樓¶
五日之朝朔而復朔金鑒千秋之籙新以又新晏享平¶
康茂隆貺施建極而歛五福丕顯重熈後天而彫三光¶
自然不老¶
　　　又¶
慶叢慈極晏享康寧恩霈寰區率均呼舞申演仙科(寺/云)¶
<pb:KR4d0280_WYG_039-10b>¶
(佛/乗)之秘宻益祈睿算之延洪伏願周厯又新荘椿不老¶
膺穹祇之錫羡綿帝統以儲休宇㤗内融小廣成千二¶
百嵗夀祺滋永齊人皇萬八千年¶
　　　髙宗皇帝康豫滿散疏¶
聖神之御六氣節宣有宜天地之薦百祥敷佑惟謹巳¶
虔羞於浄供庸欽祝於修齡伏願誕受殊休益隆多祉¶
豈但松筠之等茂抑將箕翼之並明塵外鈞天皇極備¶
九五之福壺中浩劫靈椿閱八千之秋¶
<pb:KR4d0280_WYG_039-11a>¶
　　　天申節疏¶
慈極上賔遽結終天之痛南薫應候載臨誕聖之期凡¶
屬生成益深摧感惟竺乾勝文顯有妙果而冥陽浄供¶
具嚴秘科少資帝所之遊式藉佛乗之力恭願圎成妙¶
覺宻證等慈偕諸如來同入性海與大天帝均福世間¶
演椿算於九重鞏蘿圗於萬祀¶
　　　又¶
虹流啓慶適謳歌歸禹之初爵躍均驩若富夀祝堯之¶
<pb:KR4d0280_WYG_039-11b>¶
始一寫臣民之願兩羞仙釋之科玉厯長新蘿圗允固¶
玉巵奉兩宫之夀孝治旁孚金鑑兆千秋之祥帝齡滋¶
永下暨可封之屋無非躋域之民¶
　　　又¶
天開禹子載臨震夙之期民祝堯齡外薄坤輿之逺式¶
嚴仙佛之供必答君父之恩恭願箕翼並明岡陵等固¶
兩宫備養玉巵奉萬嵗之觴四表來同金鑑上千秋之¶
籙小周齡之與九符嵩嶽之呼三¶
<pb:KR4d0280_WYG_039-12a>¶
　　　又¶
虹流電繞兆帝命以維新鼇抃山呼祝聖人而有請式¶
嚴佛供(觀云/仙律)冀演皇齡恭願周厯長新莊椿不老玉壺¶
奉兩宫之養金鑑來萬國之朝松茂而川之増孰知其¶
極天髙而地盖厚相與無窮¶
　　　又¶
渚告瑞以流虹載逢華旦葵傾心而向日請祝聖人羞¶
二氏之秘科演萬年之遐算恭願蘿圗増固寳厯無疆¶
<pb:KR4d0280_WYG_039-12b>¶
聖子神孫緜慶源於寳祚玉巵金鑒叢樂事於壺天桃¶
薦西真星明南極象教六十小劫嵗蕆梵筵莊椿八十¶
為秋日新慈訓¶
　　　又¶
夢日開祥自帝心之眷佑望雲拜手罄海宇以歡呼虔¶
羞仙釋之科仰祝岡陵之算伏願受天之祜如日之升¶
鳳闕承顔永享三朝之備奉雞竿肆赦佇看再舉於上¶
儀光浮南極之星算衍西真之籙六十劫住世與佛日¶
<pb:KR4d0280_WYG_039-13a>¶
以比明八千嵗為秋等僊椿而不老¶
　　　開啓几筵道場疏¶
諱屬慈闈痛天傾之莫救哀纒率土紛雨泣以何追虔¶
演仙科(寺云/佛乗)冀資神馭伏願儼威顔之如在凌灝氣以¶
超然夙駕玉京乗雲金景翺翔穹昊超十地之真遊敷¶
佑宗祊施萬年之純嘏¶
　　　滿散疏¶
抱終身之痛莫報深仁畢三日之哀式遵遺制兹嚴梵¶
<pb:KR4d0280_WYG_039-13b>¶
設寅奉真遊(道士云兹嚴仙/供寅奉神游)伏願覺性長圎威顔如在¶
逍遥帝所友泰紫於九天保佑皇圗綿子孫之萬葉¶
　　　進功徳疏¶
違大安之朝賔天寖逺抱鼎湖之痛扣地無依聊憑二¶
氏清浄之科少答三紀生成之賜伏願凌紫清之勝境¶
了解脫之真乗逍遥帝鄉作天僊之依怙保佑皇業等¶
箕翼以綿長胥暨民區咸䝉祉福¶
　　　小祥開啓觀疏¶
<pb:KR4d0280_WYG_039-14a>¶
虚興慶之至養嵗叙已周演道流(寺云/竺乾)之祕科臣心敢¶
怠庶憑僊供(寺云/佛力)仰奉神遊伏願悟性象先宅心塵表¶
入無出有参羣帝以獨尊證聖成真位九天之最上(寺/云)¶
(超證一乗俯参羣帝慧嚴常住赫慧/日以中天慈觀現圎敷慈雲而覆物)佑慈基統固等岡¶
陵¶
　　　五月二十一日道場疏¶
物外僊遊莫攀真馭人間鳳紀洊屬休辰傾下臣悼慕¶
之誠羞内典宻嚴之薦伏願性天慧日湛若圎明法海¶
<pb:KR4d0280_WYG_039-14b>¶
慈航普兹濟度超證先諸佛之覺翶翔儼羣帝之朝厚¶
祉福於兩宫睿齡有永鞏安强於四海盤石彌堅¶
　　　髙宗皇帝大祥開啓疏¶
燕髙廟之靈已終祥制演金僊之教(觀云演琳/函之教)寅奉神¶
逰心則廓然誠惟顒若伏願妙融真覺髙步上清謹¶
嵗時之朝萃十方之僊佛駢福祉之集緜百世之本支¶
胥暨邇遐亟䝉保佑¶
　　　滿散疏¶
<pb:KR4d0280_WYG_039-15a>¶
堯服有期民猶雪泣夏時巳駛禮謹祥除羞祕典以告¶
虔適静筵之竣事伏願遨遊仙界怡燕梵天受羣帝之¶
朝金闕玉京之秘䆳施萬年之祉神孫聖子之綿延偕¶
此函生晏然䝉佑¶
　　　常平司開啓疏¶
堯仁所被痛隔仙遊禹服攸同奄經祥制羞供鳳驂之¶
馭揭虔象教之文(觀云蘂/笈之文)伏願超證真乗騰凌灝氣十¶
地賢聖謹時敘以來朝萬年基圗傳本支而滋永¶
<pb:KR4d0280_WYG_039-15b>¶
　　　功徳疏¶
蔵髙廟之衣冠可勝悲慕閱夏時之寒暑奄及祥除庸¶
羞仙釋之科少為君父之報伏願妙融覺性超遂其遊¶
玉京金闕之秘嚴環羣仙而髙拱聖子神孫之蕃衍緜¶
億載以無疆胥暨天民同躋仁域¶
　　　滿散疏¶
髙廟尊安悼神遊之寖逺堯民哀慕兹祥祭以告除已¶
羞秘宻之文庸罄攀號之意伏願證佛之果與天為徒¶
<pb:KR4d0280_WYG_039-16a>¶
九清十地之秘嚴儼四朝之仙佛兩儀百靈之保佑傳¶
萬世之子孫凡他時之望雲沐遺澤而躋域¶
　　　滿散疏¶
服堯之喪奄届祥除之制體舜之慕敢稽薦盥之誠已¶
蕆梵筵仰資僊馭(觀云羞浄供於琳/宫殫微誠於僊馭)伏願具古佛智與¶
造物遊八境九清肅來朝之羣帝三乗十地環歸命之¶
諸天綿有永之本支施無疆之祉福¶
　　　小祥罷散疏¶
<pb:KR4d0280_WYG_039-16b>¶
慈闈結戀祥制告期仰資仙界之昇巳演佛乗(觀云/道流)之¶
祕伏願洞明覺性妙證真常飈馭為九天之遊頓超無¶
上蘿圗鞏百世之永敷佑彌隆¶
　　　提刑司開啓小祥疏¶
攀親馭之龍髯痛之甚者閱天時於駒隙祥則廓然¶
虔演佛乗(觀云/道科)用殫臣禮恭願佑上帝之座御羣帝之¶
真逰尊中天之居統九天之仙衆鞏洪基於百世寖厚¶
福於黎元¶
<pb:KR4d0280_WYG_039-17a>¶
　　　滿散疏¶
悼興慶之虚養倐攝提之告周敢竭丹誠已羞浄供伏¶
願凌玉輿於沆瀣造物與居拱金闕之祕嚴衆真咸衛¶
用翊扶於寳祚措富夀於仁民¶
　　　皇太后大祥功徳疏¶
違長樂之朝痛纒宸極諏攝提之運甫屬祥除虔羞仙¶
釋之秘嚴庸罄宗藩之控扣伏願性融妙覺聖證自然¶
寥陽帝宫肅衆生之拱扈極樂國土即上品以超昇誕¶
<pb:KR4d0280_WYG_039-17b>¶
敷嘉祥均被生齒¶
　　　開啓疏¶
月律初望適三官下降之辰仙科謹儀祈千里亟䝉其¶
佑仰鼓桴之亟感憐耕鑿之含生嗣享豐年連甍甘四¶
鬴之食熏為和氣鼓腹共一臺之春於樂聖時永依道¶
䕃¶
　　　罷散疏¶
民已樂生盍迎嗣嵗月云初望敢控丹衷兹演仙科仰¶
<pb:KR4d0280_WYG_039-18a>¶
通帝意冀衆真之敷佑盡滌愆尤俾百榖之嘉生坐臻¶
富庶¶
　　　龍母疏¶
神休所庇飛空専普潤之功廟貌有嚴闔境肅誕彌之¶
慶爰因榖旦庸蕆浄筵伏願俯答民心仰尊帝命俾右¶
湖左海之俗嗣享豐年絶鳴條破塊之虞迄成樂土冀¶
誠孚於肸蠁當嵗薦於㫖嘉¶
　　　為徐南卿乞米疏¶
<pb:KR4d0280_WYG_039-18b>¶
徐南卿行身如魯男子傲世若西山夫九守窮途駢來¶
竒禍方越石父墮縲紲誰其乗馹以請之暨王参元赭¶
垣廬深愧焦頭而救者坐觀枵腹誠復何心此客不無¶
覬知己之逢老子未始為强人之事兹焉破戒政自犯¶
嚴若富家翁於寒士謂何輟凶年榖亦古人難者想去¶
彼取此所以輕千里而來俾虚徃實歸庶其慰諸公之¶
意¶
　　　房州辭廟疏¶
<pb:KR4d0280_WYG_039-19a>¶
兩書下下之考民免怨咨一荷㝠㝠之私事無瘝曠兹¶
申控扣庸冀保綏伏願俯恤微生曲垂終惠楚氛迄息¶
病軀新藥物之功江浪不驚晚境畢鄉榆之樂¶
　　　停推疏¶
體上心之止辟庀職惟勤底郡政之空囹收功有自庸¶
羞釋供少答君仁繄吴要衝自昔都㑹䑕牙雀角雜然¶
難明玉律金科使之易避至邦人之不犯由聖化之已¶
孚敢憑諸佛之仁益熏恊氣俾無一人之獄旁暨普天¶
<pb:KR4d0280_WYG_039-19b>¶
欽惟等慈俯鑒昭報¶
　　　又¶
布宣化之教條載更嵗鑰捐問囚之箠楚三啓梵筵由¶
君徳之好生底郡民之遷善兹嚴浄供庸導至和敢輕¶
兩嶽之平反虔副九重之欽恤冀絶向隅之泣侀也盡¶
心庶陶遜畔之風使之無訟仰惟妙覺鑒我翹誠¶
　　　又¶
御衆以寛方聖上推好生之徳得情勿喜致郡民孚逺¶
<pb:KR4d0280_WYG_039-20a>¶
罪之心虔羞佛供嵗已再三仰報君恩意希萬一載仗¶
竺乾之秘教俾陶建徳之純風凡曰含生微一夫徽纆¶
之繫庶㡬盛世追中古囹圄之空¶
　　　古城寺僧化十八羅漢疏¶
十八尊宿湛然圎通大千衆生咸所依怙欲寫國清寺¶
具足體請看古城僧精進心當有達人助此勝事我相¶
夀者相莫生一㸃自它佛身聲聞身要是大家香火無¶
量因果便須承當¶
<pb:KR4d0280_WYG_039-20b>¶
　　　光孝寺建佛殿疏¶
有唐名刹合盛於熈朝大雄秘宫劣存於故址劫火歎¶
遭罹之酷精藍墮寂寞之濵住持更㡬人叔出季處之¶
靡定經營不一日銖積寸累之有涯未免小舉而大遺¶
㡬成置本而狥末儻黄面老之像設弗獲所棲則舉直¶
師之願心得無遺恨多助良以得道成事不嫌因人仗¶
四衆之信心還千齡之壮觀繼今晨香暮火永燕徽祖¶
在天之靈凡其片瓦尺椽無非給孤布金之惠¶
<pb:KR4d0280_WYG_039-21a>¶
　　　神居山寺興三門厨堂疏¶
嚴法席之扄要為安稳除食輪之地尤戒因循按為郵¶
郡之主山昔有神居之佛屋荆榛粗剪宛如劫火之初¶
日月其除良切鄉賢之恥兹宜急伊蒲塞之供豈特謹¶
鐵門限之防冀舊觀之兩新頼信人之多助繄萬人不¶
費之惠何妨信手拈來追平時輪奐之功㑹見從地湧¶
出更辦羞福徳蔵式用答喜捨心¶
　　　小疏¶
<pb:KR4d0280_WYG_039-21b>¶
户屨罕前炊烟無寄寧惟興衲子之歎亦以重賢者之¶
羞捐杖頭錢八方俱祗園之衆領聲前意一諾敵季布¶
之金¶
　　　建橋砌階疏¶
長路安行要免衝泥之病飛橋徑度更寛迂步之勞兼¶
二者以修營實羣情之願欲陶塼灰石亟收鼎成之功¶
傾槖捐金當有度外之士¶
　　　廟路砌階小疏¶
<pb:KR4d0280_WYG_039-22a>¶
嶽神行殿郵郡左方簉千里以乞靈情不巳者俾萬人¶
之安步利其博哉冀遂甃甓之功可無揮金之士¶
　　　砌街浚渠疏¶
潔汙通塞弗為胡成出力捐金有唱斯和眷此嬉遊之¶
地久興湫底之嗟浚溝闢塗兼居者行者之公願陶甓¶
礱石豈日計月計之近圗鳩六十餘丈之工㑹千五百¶
緡之費得人任責指日告成凡屐蠟之經行冀慳囊之¶
小破¶
<pb:KR4d0280_WYG_039-22b>¶
　　　安樂院砌階疏¶
人間坦塗本無不可脚底實地兹豈徒然欲免傍險衝¶
泥正須因人成事毋使葛繁方便専美有聞自今持地¶
圎通見成無礙當四集揮金之手看一新甃甓之功此¶
去大家安行要是一叚竒事¶
　　　尼求度牒疏¶
出家是大丈夫事允屬當仁得度以比邱尼身要須本¶
色人能贊喜誰不圎成看我擔囊遍干無碍大士佇君¶
<pb:KR4d0280_WYG_039-23a>¶
指廩證果清浄法身一句合頭萬金唾手¶
　　　建龍廟疏¶
分一勺之清甘澤為豐樂下九重之褒錫用赫威靈昔¶
假郡符實膺神貺兹大新於祠宇庸仰副於上心敬捐¶
毫分以助樸斵¶
　　　砌街疏¶
街雖近於新街巷猶悲於陋巷拖泥帯水孰不苦之運¶
甓聚沙今其時也各自勉力那不通津念向來傍險衝¶
<pb:KR4d0280_WYG_039-23b>¶
泥涉患者而後知樂繼自今行商坐賈徐步亦可以當¶
車一諾雍容大家方便¶
　　　東釋迦墳院建山門疏¶
釋迦古刹何必舊基長翁門僧聿新保社在我欲起門¶
户入手便有規模更憑信人共贊勝事八家髙廪又何¶
惜一囊錢禪窟不闗要共入三麽地¶
　　　請機簡堂再住隠静疏¶
桑下作三宿留孰知非住佛法在一切處拈起重新世¶
<pb:KR4d0280_WYG_039-24a>¶
未免過現心我自無去來想某人法門標榜祖籍棟梁¶
喉中作金毛聲指端現無縫塔一色打臨濟鼓笛舌下¶
風生十載坐杯渡道塲學者蟻慕雖萬年龍象力挽而¶
少駐然五峯猿鶴猶覬於歸來暮鼓晨鐘前日見成調¶
弄拈槌放拂入手更覺精神速來和一鉢之歌要驚裂¶
羣魔之膽不須擬議便請承當¶
　　　請崇老住開元疏¶
住山規模僧中當得本色續佛夀命聲前已露真機重¶
<pb:KR4d0280_WYG_039-24b>¶
把布袋頭解開不妨門限鐡踏破雷音一震雲衆四馳¶
崇公臨濟正宗簡堂嫡子寳王殿上珠璧騰輝獅子窟¶
邉狐狸屏迹雖曰刳心契道盖嘗出手為人殺活二機¶
喧静一轍廬山滿眼㡬於古廟香爐興國開單倐現長¶
空霽月載辭普化小憩吴門與其作萬夀西堂僧孰若¶
為開元東道主况燕國夫人崇福之舊固自見成為符¶
離居士折簡而來有何不可慰一時之龍象示四衆之¶
梯航作用斬新分明拈出嗣釋迦三百餘㑹定知絶後¶
<pb:KR4d0280_WYG_039-25a>¶
光前祝人皇萬八千年看取感天動地何須退避亟為¶
舉揚¶
　　　請修老住能仁寺疏¶
祝聖道塲豈容虚位住山尊宿要是當人只今祖席生¶
風何止禪和披霧修公打臨濟鼓笛立或庵門庭面壁¶
少林静中已成饒舌開單安吉閙裏正用蔵身拳棒頭¶
盡是工夫自它相更無縫罅孤雲瞥去初驚沒面目阿¶
師萬牛莫回方信硬脊梁强漢殺活妙用巻舒自由雙¶
<pb:KR4d0280_WYG_039-25b>¶
塔昔遊況嘗作三宿計洞庭冷坐無乃墮一色邉好來¶
作能仁住持恰與示叢林榜様不須擬議徑辦行纒現¶
掣電機穿象教諸方之鼻趂流虹節拈吾皇萬嵗之香¶
　　　請義老住褒親院疏¶
能仁道場巳請箇烈挈彊漢陽山勝處又須得本分阿¶
師來為故家住持共作宗門壯觀義公喫長安飯傳祖¶
師衣坐斷諸方葛藤打動古佛闗捩獅子哮吼有聞必¶
驚鏌耶鋒鋩何待已試惟吴門褒親之故刹廼相家崇¶
<pb:KR4d0280_WYG_039-26a>¶
福之名區要須若人付以是事且輟鳳城之應供求登¶
麑坐以接人抹月披風好傍仙泉濯足拈槌放拂更教¶
龍母㸃頭¶
　　　請昇老住廣恵疏¶
祖令方傳詎容厭閙縮手世縁未了要須打硬到頭不¶
妨兼利死生豈可强分南北昇公廣臨濟流𣲖秀應庵¶
宗支震大雷音野狐喪膽示正法眼古鏡當臺纔辭聖¶
夀叢林又主華蔵法席堂堂攝受色色見成惟廣恵之¶
<pb:KR4d0280_WYG_039-26b>¶
精藍䕶中原之義冡忠魂勇魄委安隂宅之蔵孝子順¶
孫與被漏泉之澤虚席以待冀公肯來重現舊時風流¶
燈燈不昧普答此間幽顯局局長新便請承當不須退¶
避¶
　　　請充老住瑞巖疏¶
為一大事不妨遊戲世間愍四衆心未可棄置度外雖¶
曰因縁有待要是收放自由肯堂長老得臨濟正傳受¶
卐庵宻付孤峯頂上打坐閑雲莫羇十字路頭接人白¶
<pb:KR4d0280_WYG_039-27a>¶
月遍照一音振響五天屬心作石佛主人禪宗欽仰領¶
精嚴法席祖令斬新豈容呼猿洞前便做省事人過緬¶
瑞巖之孤峙秀鄞水之落東雲山䆳深厠上刹之數海¶
嶠宻邇接大士之家勝境正須得人方丈即今虚席副¶
我渴想冀師肯臨飽聞信手之方圎願觀游刃莫負隨¶
身之竿木秪麽抽頭¶
　　　請堅老住乾明疏¶
保社寖衰即日要須振起禪翁已試知渠未易荷擔覿¶
<pb:KR4d0280_WYG_039-27b>¶
面似許作家袖手豈容閑地堅師長老挈提正教照映¶
叢林曹洞法窟前作金毛獅子吼宻庵棘林裏藹優曇¶
鉢花香古祖席特為賢守一來新寳熏當效聖主三祝¶
宿縁不苟新乾明與換舊乾明衲子知歸東道主今為¶
西道主徑煩敷坐且省打包¶
　　　請長老住乾明疏¶
古寺規橅荒涼已久道人行止收放自由要甘沒滋味¶
禪乃見硬脊梁漢某長老傳正法眼現比邱身向來出¶
<pb:KR4d0280_WYG_039-28a>¶
手為人未始縮頭辟事披風抹月曽是北山燕居片瓦¶
尺椽幻出醴泉舊觀休憚無麵做餅尚能敲空作聲為¶
凝香主人肯來不妨竒特把圎悟禪師拈出方見神通¶
　　　長翁請疏¶
大丈夫漢殺活祗用一機不思議心行蔵初非兩轍要¶
看接人方便自有本色住持惟某公阿師宻䕶象教而¶
乾明禪刹久墮劫灰道繫我以巻舒法因人而輕重長¶
翁老子率爾有請凝香大士欣然特拈說苦譚空定能¶
<pb:KR4d0280_WYG_039-28b>¶
鞭石流血課無作有不妨剗手駕鵰從來白月流天㑹¶
使黄金布地鋒蔵掣電一分付於瓣香節近流虹徑祝¶
延於睿算¶
　　青詞¶
　　　天申節醮筵青詞(已下並/代人)¶
皇天開治世之符篤生元后率土祝聖人之夀咸罄丹¶
衷爰因載夙之辰虔致由中之請竊惟好生惡殺兩儀¶
之妙造寢兵措刑一人之極功洪惟太上之施仁黙與¶
<pb:KR4d0280_WYG_039-29a>¶
化工而合德必得其夀自然睿算之川増知慕其君猶¶
冀皇穹之桴應恭陳浄供寅奉髙真金龍玉簡肅若前¶
陳風馬雲車庶其來下伏願翊扶國步保佑聖躬申命¶
用休固億萬年之基業降年有永閱八千嵗之春秋¶
　　　又¶
帝齡有永初何假於致祈天道無私亦自然而善應敢¶
殫悃愊仰瀆髙明竊惟世道交泰之時神聖無為於上¶
寳圗晏粲鞏㤗山而四維國祚延洪羡神筴於億載其¶
<pb:KR4d0280_WYG_039-29b>¶
治有如此者非天其孰相之邇者有隂寒愆伏之虞亦¶
洞識扶持全安之念盖穹昊眷皇家之意不替益隆然¶
臣子報君父之心有加無已即王正之初望延僊馭之¶
真游祈鑒丹衷俯臨浄供恭惟九清黙佑萬福無疆龍¶
樓覲物外之天鶴駕駐壺中之日聖以益聖僊椿不老¶
以長芳新而又新玉冊屢書而未艾永依道䕃共戴君¶
尊¶
　　　薦兄青詞¶
<pb:KR4d0280_WYG_039-30a>¶
天倫之痛中有切於肺肝帝意可通敏或逾於桴鼓輙¶
伸控扣仰冀哀憐伏念臣賦性㝠頑受生么麽始其多¶
難遽違膝下之慈晚則苟全獨賴友于之義禍倐延於¶
伯氏釁實自於臣躬鴻鴈作行莫遂白頭之願脊令分¶
影空纒黄壤之悲念俯仰成幽明之殊惟薦嚴有超昇¶
之助陳醮筵而寅奉丐僊馭之來臨恭願至仁俯推宏¶
貸察臣心手足之至愛矜亡者夢幻之短生許以懺除¶
振其沉滯蠅營濁世洗厯劫之積愆蟬蛻幽扄證髙真¶
<pb:KR4d0280_WYG_039-30b>¶
之浄果志斯永畢他敢有祈¶
　　　青詞¶
妙道無方虚而應物含生多釁痛則呼天適元命之再¶
臨仰層霄而有請伏念臣賦資甚陋涉世多虞什一自¶
營幸資身而粗足晨昬色養冀將父以為懽而父某粤¶
自中年遽纒末疾不良步履歎殘息之僅存居惟呻呼¶
悼餘生之靡樂砭劑莫收於寸效寃愆恐自於宿因敢¶
罄潔蠲用伸祈控念痿者之不忘起痛極熏心然至誠¶
<pb:KR4d0280_WYG_039-31a>¶
之無不通法先思過恭即上元之夕肆嚴清醮之科伏¶
願帝眷不違仙真俯降許其懺謝錫以寧康起廢鍼肓¶
夢倐亡於二竪肉骨生死仇永絶於三彭全功有遇於¶
良醫隂佑實憑於司命含飴晚景虔奉親闈負米此生¶
庶共子職誓依真教漸絶妄縁¶
　　　閘上醮青詞¶
人生實難有戾考終之命天鑒不逺仰資宏貸之仁輙¶
罄哀誠庶㡬昭格號為澤國繄此郵城衆流合以西來¶
<pb:KR4d0280_WYG_039-31b>¶
濬為運瀆數板扄而中峙匯作濤淵雖云通濟以利人¶
或致顛躋而就死流屍不返徒燐火之隂沉主祭謂何¶
望鄉枌而夜哭浮魂滯魄怨死妬生兵火而來纔五十¶
年姓名可舉㡬七十輩分為魑魅牽引朋儕積釁所加¶
既天年之中斷餘殃旁及貽鬼責之何窮静惟真科可¶
拯幽趣肆恭陳於醮席用虔奉於僊真披瀝丹衷懇投¶
洪造仰祈慈憫哀彼沉淪道廕旁滋釋多生之寃對法¶
橋安濟脫衆苦以超昇繼今行者之經從無復向來之¶
<pb:KR4d0280_WYG_039-32a>¶
横夭所蘄生齒同我夀康¶
　　　真武醮青詞¶
大聲疾呼脫姓名於鬼録回生起死荷貺施於天神敢¶
罄丹衷用伸昭報伏念臣賦資不腆渉世多艱雖居侯¶
伯之家未憂凍餒比苦隂陽之㓂良近阽危恐夀命之¶
不長致君親之莫報輙瀝由中之請冀憑隂隲之功念¶
真聖禀水位之精而妙力度人間之厄嘗殫控扣竟免¶
顛㝠是即私居恭陳浄供伏願憫么微多難之質推救¶
<pb:KR4d0280_WYG_039-32b>¶
䕶羣品之仁延以夀齡蠲其疾疚居肓之上膏之下儻¶
不夭於天年無幽不察願不成誓永依於道䕃¶
　　　祈雨青詞¶
邦家先務莫重農功草芥賤臣冀通帝眷敢伸控叩用¶
凟髙明粤自長贏届辰旱暵為虐禱祀莫效比屋慼然¶
呻呼饑饉為虞九重為之旰食仰測天心之見異得非¶
吏治之奸和黙訟愆尤不遑夙夜兹恭陳於醮席庸欽¶
奉於仙真察其思過之誠賜以有秋之慶挽回和氣霈¶
<pb:KR4d0280_WYG_039-33a>¶
為三日之霖播在頌聲馴致九年之積上資道䕃滿慰¶
宸衷¶
　　　太一醮青詞¶
黔首望嵗如痿者之念行貴神在天豈恝然而無意憑¶
仙科而申控蘄帝眷之仰通長夏已窮常暘未究翹雲¶
霓之望益挺流金焦土之災走仙佛之居未諒撫心籲¶
天之懇跼蹐萬室歎愁一詞至若九重之憂勞㡬於六¶
事之自責况惟委質尤切熏心仰十神之常居統一氣¶
<pb:KR4d0280_WYG_039-33b>¶
之妙造恭羞浄供寅奉真遊伏願啓乃帝衷霈一雨均¶
霑之恵畢兹稼事全九清善貸之功無待毛澤盡而人¶
力窮要俾民心悅而天意解上寛宵旰俯逮困窮¶
　　　又¶
道妙無方虚而應物民勞已甚窮則呼天載殫螻蟻之¶
誠未獲桴鼓之應伏念臣肅持使節兼綰郡符民之宅¶
生所臨八州雨不潤物亦既兩月比屋起凶年之歎九¶
重躬旰食之憂是責有歸非臣誰任四走羣望曽神聴¶
<pb:KR4d0280_WYG_039-34a>¶
之莫聞三羞秘科冀帝衷之俯鑒惟天極常居之貴總¶
化工密運之權已薦潔蠲猶冀感格伏願少霽威怒挽¶
回泰和敷大徳以好生計下臣之思過霈為膏雨自三¶
日以為霖拯此疲民尚一人之有慶誓棲心於妙教肩¶
事上之精忠¶
　　　祈雨青詞¶
驕陽為沴民且倒垂大徳好生天不庸釋兹布由中之¶
懇仰祈宏貸之私伏念臣持節以來分臺而治所臨八¶
<pb:KR4d0280_WYG_039-34b>¶
郡覬舉絶歎愁之聲上奉一人庶不孤付託之意屬兹¶
旱暵甚害農功多稼在田槁乾無㡬至仁當饋惕厲靡¶
遑自長夏以迄秋猶常暘之肆孽豐凶可卜弗違數日¶
之間凍餒是虞盍動九清之聴即琳宫而謁款冀飈馭¶
以來臨伏願少霽威嚴俯憐哀籲鑒聖主畏天之已至¶
察生民跼地之可矜挽回至和霈作甘澤立蘇焦巻俾¶
迎中熟之祥坐息流移咸享安居之樂誓堅精白用答¶
生成¶
<pb:KR4d0280_WYG_039-35a>¶
　　　三元青詞¶
千里妥安一被施生之賜三元上吉載遵禳報之科吴¶
門大邦聖世樂土農功勸課嵗獲豐穰民氣恊和物無¶
疵癘敬涓榖旦仰答洪私本仙律以羞崇必真遊之眷¶
顧俾鑿井飲耕田食咸樂生經凡普天下率土濵同躋¶
夀域物情攸屬天聴孔卑¶
　　　薦嫂醮青詞¶
促促短生悼幽明之永隔茫茫洪造知感格之非難輙¶
<pb:KR4d0280_WYG_039-35b>¶
攄不腆之辭仰扣盖髙之聴伏念臣禀生寡祐涉世多¶
虞粤自孩提已無怙恃念衰宗之靡託惟邱嫂之是憑¶
險阻艱難盡出提擕之力出入顧復㡬侔生育之恩門¶
户之寄不替於祖風娣姒相與咸儀於婦徳淑諸三族¶
胡不百年生久臥於沉痾沒不登於中夀興言及此流¶
涕無從然念備更險夷務生經之為急居積釁咎慮鬼¶
責之或加是用虔奉醮科仰延真馭冀動九清之鑒俯¶
矜五陋之軀許以懺除恕其瞢昧法橋安濟脫怖畏於¶
<pb:KR4d0280_WYG_039-36a>¶
泉扃道䕃具依趣清涼之仙界兹焉伸控它敢有祈¶
　　　女就蓐設醮青詞¶
忽然為人女子莫危於就乳虚而應物天心不外於好¶
生竭悃欵以呌閽獲感通而如響敢酬夙素用黷髙明¶
伏念臣生理么微族緒單蹇屬由天禀視女有甚於愛¶
男憂與喜并舉子當臨於就蓐呻呼可念副坼為虞方¶
跼天蹐地之時瀝血誠而有請暨起死回生之後豈精¶
意之敢忘恭設醮科冀延真馭金龍玉簡庶㡬賤婦之¶
<pb:KR4d0280_WYG_039-36b>¶
動天風馬雲車亦許傾葵之向日欣然來下監此㣲誠¶
寸心聊效於涓埃黙饗諒同於桴鼓志斯永畢它敢有¶
祈¶
　¶
　¶
　¶
　¶
　江湖長翁集巻三十九¶
