# -*- mode: mandoku-view; -*-
#+TITLE: 江湖長翁集
#+DATE: 2015-08-25 00:02:25.851798
#+PROPERTY: ID KR4d0280
#+PROPERTY: BASEEDITION WYG    
#+PROPERTY: JUAN 卷十五
<pb:KR4d0280_WYG_015-1a>¶
欽定四庫全書¶
　江湖長翁集巻十五　　　宋　陳造　撰¶
　　七言律詩¶
　　　送詩陳惠伯(惠伯求所居三詩/既為賦作此送似)¶
危樓深室桂為堂題品端宜虎豹章歴數諸公皆大手¶
尚須此老索枯腸馳神幾夜層虗上血指如今妙斵傍¶
聊復送君供覆瓿未須傳到鄭公鄉¶
　　　襄陽賦秋日江梅菊花¶
<pb:KR4d0280_WYG_015-1b>¶
秋香冬艶各時宜叵怪花神令出竒金菊正含霜曉秀¶
江梅不待雪寒期㡌欹同伴龍山醉詩到終嫌驛使遲¶
陶杜當時儻經目定并東閤賦東籬¶
　　　次韻程帥二首¶
平時渭北與江東文㑹賔筵幸許同政使遲遲嗟去魯¶
未應咄咄遽書空抄詩奚翅無瑕璧㑹意俄乗在下風¶
(摶扶揺風/斯在下)更喜朝來賔鴈足陽春封寄客塗中¶
從昔文章盖代翁言間有物自無同娟妍徒玩花含露¶
<pb:KR4d0280_WYG_015-2a>¶
灑落還驚月印空底許賤工慙擢矢信知妙斵有成風¶
古今一印元呈露要在神融領㑹中¶
　　　次韻言懐¶
房陵回首望淮東物土人情未易同比屋蜂懸人帶癭¶
亂山㦸立勢凌空汙鯫共饜川人食簡朴仍存太古風¶
破我殘年七百日盡抛詩巻酒盃中¶
　　　次韻記别程帥榖城旅夢¶
金翹揺曵玉丁東賔主依然醉笑同舊事忽隨殘漏㫁¶
<pb:KR4d0280_WYG_015-2b>¶
新愁不逐曉雲空挑燈旋拂穿帷雪攬轡還禁逆㡌風¶
回首夢魂飛到處壺公窟宅五雲中¶
　　　梁教病起¶
側聴長須得好音笑譚已復替呻吟逃知二竪今無地¶
仇想三彭亦就禽定免帶圍憂沈約可須檄手待陳琳¶
尚須十日安岑寂酒聖詩愁恐未禁¶
　　　上外朝山¶
度隴凌坡冒百艱今朝又上外朝山當車狠石通人過¶
<pb:KR4d0280_WYG_015-3a>¶
交道飛蘿要手攀猿坐沉寥猶嘯詫鴈驚巉絶故飛還¶
臨風却快塵埃眼全楚山川指顧間¶
　　　過八疊山¶
路入于平舒倦眼襄陽佳處亦班班燒香峴好思三峴¶
八疊山髙似萬山喜此經行無雨阻向來遊覽坐天慳¶
山靈定笑貴野鶩黙遣歸求邦域間¶
　　　馬息山¶
猿蹊鳥道且攀隮瞑靄頑蒼只尺迷狠石忽開防地裂¶
<pb:KR4d0280_WYG_015-3b>¶
屯雲不散訝天低眼髙欲了三千界夢㫁猶驚七百梯¶
回望故山真可指杜鵑腸㫁為誰啼¶
　　　寄鄉中親友二首¶
棋酒遊從歎離羣犯床吟筆漫飛塵潮乎可奈才力老¶
甫也尚為南北人安信不隨秋鴈到流年倐復野梅新¶
南崗北阜憑髙地引首吴天幾愴神¶
坐衙隨分吏分行退食還先藥探囊已為河魚廢詩酒¶
彊教籠鳥聴宫商老猶苟禄寜良計病悟休心是秘方¶
<pb:KR4d0280_WYG_015-4a>¶
想見親朋遲歸楫為翁補漏斸空荒¶
　　　賀程帥因任四首且言乆缺詩筒之意¶
恩綸蜚下漢江濵特許襄民借寇恂千里江山皆動色¶
列城條教再生春灌𤓰夙稔安邊䇿茹草寜無待哺民¶
方倚金城親邵父近君寜惜小逡廵¶
詩律寜惟似變風姓名乆矣御屏中逢辰千載合致主¶
入夢九蕐仍挿空鐵瓮倚聴新號令銅蹄終舞舊兒童¶
煩&KR0445;叶氣成豐嵗却簉臯䕫侍舜瞳¶
<pb:KR4d0280_WYG_015-4b>¶
肯優襄峴劣南徐行止平時每裕餘荷紫端宜冠鴛鷺¶
飛黄猶似顧蟾蜍緬懐夜燭賡清唱况許春郊載後車¶
從此追陪得如願重分膏馥澤空虚¶
先生一筆將詩壇&KR0869;匱珠璣底坐慳平日鷗盟當未愸¶
于今鴈足每空還傳抄可但聞平水老瘦從知笑飯山¶
緩帶輕裘秪常日千篇破竹定乗閑¶
　　　再次韻答程帥髙機宜四首¶
自分迂愚著海濵諸公薦力漫忱恂摧頽晚境空多感¶
<pb:KR4d0280_WYG_015-5a>¶
局縮窮山亦再春故里歸耕雖有約中田敬饁遂無人¶
何由消破愁千斛甓社春濃莫計廵(甓社春吾/鄉酒名)¶
名徳誰今挺古風人嗟汲直合居中揮毫有物鬼落膽¶
與世無心雲度空倚聴金鑾拜新渥又煩竹馬走羣童¶
貝宫風露鼇峯月行矣輝蕐映兩瞳¶
髙郎筆勢未姑徐千紙珠璣欬唾餘春興漂蕭陵野馬¶
夜窓清絶冰(去/聲)金蜍諸公交口傳黄絹蜚詔褒賢定赤¶
車亦使窮山拜嘉惠衰翁擊節正馮虚¶
<pb:KR4d0280_WYG_015-5b>¶
倒海翻湖䄂手觀揆子才思坐天慳愁攻心折仍無頼¶
債壓頭低不辦還坐想賡酬聮白璧秪令翹企仰髙山¶
拙疎却喜便衰病&KR1151;得蕭齋盡日閑¶
　　　正仲和帥屬被盗二首¶
衣囊緘鐍竟胡為祗與偷兒便挈攜髻重得無猜祖珽¶
璧亡遮莫議張儀館人求屨古未免有力負山人得知¶
不用經營辦春服舊紉蘭芷扈𤣥蘺¶
向來忠信倚垣墻誨盗如今坐慢藏望意漫言疑聖智¶
<pb:KR4d0280_WYG_015-6a>¶
竒文不合吐光芒玉川空屋遭窺瞰子敬青氊果在亡¶
賴有平生千牘在未妨攟載作歸装¶
　　　贈髙司理¶
窮鄉洗眼挹清揚凛若重登月旦堂驥子鳯雛端不苟¶
吏能儒業况兼長簡孚首解秋荼密襞積仍熏古錦香¶
我亦床頭一經在自公正欲共平章¶
　　　再用前韻贈髙司理共八首¶
少年場裏獨鷹揚他日懸知玉作堂小試問囚窮兩造¶
<pb:KR4d0280_WYG_015-6b>¶
徐看載筆擅三長得詩遽眩珠璣爛玩味還疑齒頰香¶
風月無窮才不盡坐須喬木擁千章¶
帥幕羣才賴激揚衰遲猶喜後升堂雷封局縮聊償債¶
衮字褒嘉但寸長再試真成不龜藥九言終佩辟邪香¶
龍門夢㫁誰知已幾誦桑阿賦末章¶
衰宗如此况他揚碌碌諸雛欠肯堂薄宦幽憂殊未醒¶
故園歸夢可勝長盃盤頓頓家鷄嫩翁媪嗚嗚社酒香¶
猶記比鄰笑行客夏畦龍㫁為金章¶
<pb:KR4d0280_WYG_015-7a>¶
詩語庸非自播揚流傳朋舊定哄堂儒書投老空成癖¶
舞袖平生不解長黄鳥啄殘丹杏顆清風揺動緑筠香¶
山城寂寞便吾嬾劣勝精神弊句章¶
俗裏毫絲起抑揚請君時閉讀書堂渭清肯混涇流濁¶
鳬短徒憂鶴脛長千載流傳防造次百年表立要馨香¶
了知此印君堪付過眼尨凉忽報章¶
蘇李宗風我舉揚少陵公按子開堂官曹此地文書省¶
詩社從今日月長山滴曉煙收後翠蓮漂天女戲時香¶
<pb:KR4d0280_WYG_015-7b>¶
可孤煑餅分彊韻正使銅花澁印章¶
腰錢幾夜夢維揚上雨傍風秪此堂人笑鈆刀那用割¶
自知韈線豈能長課詩壇畔獨飛動問字人來且碧香¶
徑欲披衣還舊隠二天寜乆溷蘇章¶
帝旅曽觀武事揚如君文勢整堂堂了知一筆無前古¶
坐遣諸生䘮所長丹桂髙攀霄漢逈㨗書西下姓名香¶
貝宫鼇禁應餘地看展平生補衮章(君方從舉子闕/倅有桂蕐闕)¶
(故末章/祝之)¶
<pb:KR4d0280_WYG_015-8a>¶
　　　病起閒歩¶
瞑緑園亭小雨晴病翁雙眼為誰明栁如張緒不殊昔¶
竹與子猷相對清門下鳥烏無客到壁棲蛇蚓又詩成¶
回頭溪友千山阻更向何人話此情¶
　　　寄師文二首(時悼亡室/)¶
世塗豈必盡籠囚自是迂疎拙應酬簿領嬰心寜素志¶
夢魂何日不滄洲揆吾温飽兒堪託平昔行藏婦與謀¶
已判來年拂衣去寄言亟辦釣魚舟¶
<pb:KR4d0280_WYG_015-8b>¶
萍梗漂浮已老翁歸來差樂未終窮稻田取足隨豐歉¶
花圃逢春自白紅禪老版頭容客飽臧孫鼎足秪墻東¶
更聞名酒新傳法詩外棋邊莫放空¶
　　　次韻什邡馬主簿二首¶
陶謝前蹤一筆追掀天聲價舊風馳瑞時不數九文羽¶
換骨疑飱三秀芝蜚電燭巖方左席明珠照乘忽清漪¶
裹創瞢欲凌堅陣可諱含毫不自持¶
紛紛過眼甚螽斯膽掉驚逢驥騄馳獻替付君温省樹¶
<pb:KR4d0280_WYG_015-9a>¶
朝晡還我故山芝荆江蜀棧聊舒嘯巻耳思齊正採詩¶
回首定傳天上信囊荷知傍紫皇持¶
　　　再次韻馬主簿二首(後詩餞/共行)¶
冥捜成癖漫勤斯緬想騷人正坐馳㸃化今逢萬金劑¶
神竒蒸出九華芝三吴才雋應焚硯萬里風煙盡入詩¶
盍與元劉論伯仲未容郊島更矜持¶
左顧衰翁底取斯轉頭歸馬又西馳賸催阿買抄新藁¶
大勝齋房紀瑞芝樂嵗人家皆有酒髙秋天氣總宜詩¶
<pb:KR4d0280_WYG_015-9b>¶
霜花露菊留迎客預戒西成省控持¶
　　　再次韻二首¶
飽食頻頻秪&KR2207;斯可堪迅景隙駒馳不逢猶是桐為弩¶
當價胡寜&KR0818;作芝天籟寂時三弄笛楚山窮處四愁詩¶
將壇可復宜衰病此柄須君為主持¶
歴塊飛黄可得追加鞭十駕浪驅馳不應猗頓懐周璞¶
敢向天仙話土芝晚傍涪翁觀落筆了知髙叟固為詩¶
謬為恭敬吾何取政恐龍泉有倒持¶
<pb:KR4d0280_WYG_015-10a>¶
　　　偕章宰勸農房山¶
登臨一擬豁心胷著我松窓竹屋中宛是官曹縳雕虎¶
不容塵眼到飛鴻綿延天際應平碧孤負林梢抹嫩紅¶
俛仰去年舒嘯地解衣聊復近熏籠¶
簷外雲深雨合圍此行不歎始謀非對君便是蘇端過¶
把酒曽無御叔譏紅濕烟郊思散䇿寒欺病骨旋添衣¶
了知未盡山隂興共作衝泥傍險歸¶
　　　簡章宰二首¶
<pb:KR4d0280_WYG_015-10b>¶
蕙蘭洲北觀山頭未暇尋盟訪舊遊自笑春來多病過¶
静無人處但詩愁遥知聮轡窮幽勝更想簪花賸獻酬¶
報答東風應得句奚奴亟肯寄儂不¶
縹緲雲藏羽客廬不妨尋勝小踟蹰鴟夷載酒鶯花處¶
古錦囊詩簿領餘百和風輕吹欲醉萬山嵐凝對慿虚¶
譚間定笑衰慵客竹屋髙舂尚枕書¶
　　　上已溪上燕二首¶
後溪分占羽觴浮雷隠歡聲半棹謳况我閑官似犀首¶
<pb:KR4d0280_WYG_015-11a>¶
為渠領客作鰲頭玻瓈影裏粧光膩桃李香中歩障留¶
病骨得晴堪近酒與君同拜醉鄉侯¶
杜若洲邉卓斾旌佳晨一醉萬金輕春光僅有一分在¶
天氣可能三日晴解道蘭亭亦陳迹肯吟楚些愴幽情¶
人生到處皆兒戯笑看争標闘兩鯨¶
　　　試柘枝溪上(是日晴色/衆客喜甚)¶
蕙風花氣雨餘天報答融和玉作舡壯嵗自能鸜鵒舞¶
老狂猶有柘枝顛羣鴻翩度昆明錦雙鳯翔從玉井蓮¶
<pb:KR4d0280_WYG_015-11b>¶
起我少時豪俠興未甘詩客號臞仙¶
　　　次韻答許推章宰二首¶
矞雲非霧靄飛浮滿聴遊人載路謳痛飲君能判濡首¶
新翻我亦辦纒頭羽觴㶑灔風㣲度翠盖蹁蹮晩尚留¶
且倩銀鈎寫陳迹未須詩律壓劉侯¶
北來青翼導霓旌翩若凌雲鶴馭輕烟栁困眠纔寤曉¶
露花酣醉正熹晴獻之能賦雖辭罰楚客同醒恐不情¶
豪興尚堪追少雋漏巵灌酒鱠長鯨¶
<pb:KR4d0280_WYG_015-12a>¶
　　　再次韻答節推二首¶
透幕穿簾香霧浮行雲低影傍清謳遊人是處歌鼓腹¶
佳客伴翁吟掉頭令節可孤三日醉歸期猶有一春留¶
詩壇酒㑹容先㰱莫問將軍老不侯¶
虧成乆不撓心旌老閲人間百事輕却笑平生甘淡薄¶
每縁行樂問隂晴羽觴餳粥同春事卧醉行歌見俗情¶
擊鉢更遭强敵困可能赤手控奔鯨¶
　　　再次韻答許節推二首(褉事罷覺飲過度強起/遊觀山小雨尋止因節)¶
<pb:KR4d0280_WYG_015-12b>¶
　　　　(推有贈用韻答/之兼簡知縣)¶
起依笻竹似桴浮改就新詞却自謳囊錦斬闗聊袖手¶
酒兵推户且扶頭東風已拆紅躑躅碧樹更啼黄栗留¶
醒醉醉醒殊未沬不應通守羡通侯¶
歩屧巉巗屏騎旌松風茵露為誰輕已無桃李擅春事¶
忽有鳥烏啼晚晴羽客不妨同水厄宿酲端解敗詩情¶
開緘又拜同寮賜錦叚中含掉尾鯨¶
　　　再次韻四首(三公再和復成四詩道歸/休意且謝所貺亦以譚詩)¶
<pb:KR4d0280_WYG_015-13a>¶
新釀開缸渌蟻浮舊辭仍缺唾壺謳宦塗要處難挿手¶
詩社叢中常引頭倒載肯陪山簡醉反闗莫厭孟公留¶
秋田粗可供佳客不比封君亦素侯¶
翰墨塲中對抗旌黄陳一筆萬鈞輕武安屋瓦秋鼙震¶
湘水波光夜月晴沮洳求魚真自笑渚涯向若倍馳情¶
吾生恨落任公後不見投綸掣海鯨¶
尸祝代庖良過矣即今坐嘯免謿謳陶朱計食魚萬尾¶
景畧有兒牛十頭甫里過從勞夢寐輞川歸去忌遟留¶
<pb:KR4d0280_WYG_015-13b>¶
大弨一弛吾通袖冷看逢蒙中射侯¶
韻語聮翩到浚旌楚珩非重夜光輕吟成品物回春態¶
誦處東風放曉晴抖擻錦囊娯我老滌除愁斛見君情¶
固應詩膽驁無本刺手霜牙摩怒鯨¶
　　　梁教授次柘枝詩韻再和¶
洞裏鶯花别有天為渠蘸甲上金船舞姝貪看塵生韈¶
飲興渾忘雪滿顛弄影競垂三昧手倚風疑裊五枝蓮¶
廣寒再閲霓裳罷笙鶴飛來未是仙¶
<pb:KR4d0280_WYG_015-14a>¶
　　　書懐¶
人間窮達命汚隆作意功名欲捕風但見劉班誤車子¶
何曽鄧禹笑王融官曹得飽餘何事書課乘閑亦雋功¶
少待蓴鱸付張翰一溪風月放船篷¶
　　　次韻髙幾宜送别¶
棋枰詩課憶同堂轉首暄寒幾蔀章每歎羇離念陳迹¶
更因衰病感流光亟催江鷁休停棹已信溪禽不亂行¶
魚澚芋區真好在連宵歸夢為誰長¶
<pb:KR4d0280_WYG_015-14b>¶
士價如君定玉堂陳陳腹笥漢文章即今綵筆春争媚¶
它日青藜夜有光詩力不勞凌汝輩才名况自溢班行¶
清篇見屬吾何取愧闖辭壇闕寸長¶
　　　再次韻謝惠詩(仍敘/不敏)¶
百鎰籯金數仞堂何如盥手頌佳章奪胎信自非凡劑¶
獻佛當知便放光斤運向來車合轍影斜還惜鴈分行¶
衰年離緒誰禁得鏡裏新絲莫計長¶
小家茨竹即為堂暇訪深林索豫章平日牀頭但周易¶
<pb:KR4d0280_WYG_015-15a>¶
看人筆落便靈光庳隆賦質嗟多様良楛論材要當行¶
莫向黔婁問竒貨長沙舞袖可能長¶
　　　贈黄國器二首(予仕窮山故人黄國器亦奔走/湖湘予官滿相值鄂渚敘舊喜)¶
　　　　(甚約連舟東/歸二詩贈之)¶
交情凜凜乆彌堅遊舊何人似子賢别去漂零各天末¶
喜今譚笑復樽前徳人政用寛幽獨歸路胡宜更後先¶
彈壓山川須妙語不妨排日為君編¶
簿書叢裏乆囚拘鷗鷺羣邊忽自如白傅已甘多病過¶
<pb:KR4d0280_WYG_015-15b>¶
安仁况復悼亡餘歸田且辦充膓米遮眼非無挿架書¶
如子功名方廹逐未應偕我問樵漁¶
　　　過伏龍祠¶
蜀棧荆江志未酬兩京直擬笑譚収僅容孱后存&KR0566;祀¶
誰遣東吴解魏仇制敵豈應無法正為謀不合有譙周¶
伏龍祠上長烟靄憤氣堂堂恐未休¶
　　　武昌¶
客子脩程未息肩江山佳處小留連醉臨庾亮樓前月¶
<pb:KR4d0280_WYG_015-16a>¶
夢闖回翁洞裏天形勢盤縈蹲虎鳯輪蹄隠軫度絲絃¶
登髙欲賦還東望楚些無因喚謫仙¶
　　　歸歟老秋¶
已辦求田問舍謀登臨那復更悲秋蠏肥與客爭先把¶
稻熟催兒徹晚收霜後峯巒添峭措波間鷗鷺劇風流¶
寰中勝處天應惜付與癡兒秪暗投¶
　　　宿何人家¶
歩尋松篠款谽谺忽到孤山處士家十頃蒼鱗漾墻角¶
<pb:KR4d0280_WYG_015-16b>¶
一鉤寒土挿簷牙杯行不乏紅絲鱠飯了仍供白露芽¶
把臂傾舒吾已怯又分離緒上歸槎¶
　　　次韻張司户(鴈㲼解后張/有詩見惠)¶
橘頌精靈雜逺遊如君信是古詩流呉門肯問鱸魚鱠¶
東武當營燕子樓有底揮毫挾風雨定知貯腹盡陽秋¶
即看珥筆鴛鸞右莫漫江城詫狎鷗¶
他日猶能説宦遊老禁多病厭漂流近臨西蜀窺鮫室¶
舊傍東溟看蜃樓歸計已嗟霜蠏晚吟聲閑伴候蟲秋¶
<pb:KR4d0280_WYG_015-17a>¶
塵冠徑欲留神武萬頃蒼茫漾白鷗¶
　　　凌晨復有惠急筆次韻¶
小駐江千接雋遊渭清涇濁可同流假真笑我陳驚坐¶
造妙推君趙倚樓姓字已髙時輩上功名尤忌鬢毛秋¶
等閑莫學金華伯碧水如天擬夢鷗(山谷詩夢作白鷗/去江南水如天)¶
仕塗決矣息交遊姑向林泉訪勝流短褐直甘乘下澤¶
異鄉終勝賦登樓驚心夢境檀槐戰屈指鄉園秫稻秋¶
雉翳龜燋縁有用未聞金彈中沙鷗¶
<pb:KR4d0280_WYG_015-17b>¶
　　　贈四子二首(龔澤卿傳商卿臧子與子儀/追送予至維揚作此贈之)¶
峩峩冰港僅通舟䇿䇿霜風透重裘良為予來真好事¶
小留君住得銷憂可無譚笑傳觴處賸有烟雲洒筆頭¶
保社相娱倚公等暮年干禄判悠悠¶
交遊過眼亦班班四子聲猷豈易攀百里來羞長翁贐¶
片言仍解相公顔事乖雅意疇忘歎我已南驅子北還¶
繼此開樽講徳處定知矯首向雲山¶
　　　次韻雪詩(林郎中宴八客七客皆朝彦/出春雪詩軸因口占次韻)¶
<pb:KR4d0280_WYG_015-18a>¶
欺梅瀉竹透承塵熒侮東風似妬春匝地閭閻皆種玉¶
挿空樓觀忽鎔銀(坡云鎔銀/百頃湖)窓明尚憶躭書夜身曲誰¶
憐旅食人親見飛仙下瑶檢諸公居處與天鄰¶
　　　再口占次韻(林舍人伴射得賜銀對客云此錢/已盡未能觴客俟置一姬訖當尋)¶
　　　　(盟/)¶
君家朱閤隔嚻塵可欠賔筵蘭蕙春横草定銘鞮汗石¶
穿楊新賜上方銀幾時釃酒招嘉客不假傾囊得麗人¶
莫坐風慳仍雨澁秪將詩筆詫無隣¶
<pb:KR4d0280_WYG_015-18b>¶
　　　次曽左司韻贈俞徳瑞(時俞/買妾)¶
班荆同冒軟紅塵一種東風兩様春雋飲放君顔似赭¶
幽居憐我鬢如銀簡編自誑供良夜要襋渠今有好人¶
把酒若歌歸緩緩不妨折簡喚東隣¶
　　　次韻答徳瑞¶
詩客胷襟舊絶塵惠然分我一緘春裁成蜀國添花錦¶
貴重丹砂伏火銀(坡謝二孫詩養火雖/未伏要是丹砂銀)暮雨朝雲知有¶
夢瓊枝璧月可無人要須共醉彭宣酒莫諉忘情宋玉¶
<pb:KR4d0280_WYG_015-19a>¶
隣¶
　　　再次韻贈俞徳瑞(前後共/三首)¶
珠軒綉轂輾香塵回首西湖羅綺春便合行歌訪花栁¶
可辭買笑費金銀清吟自屬當千客勸醉那無第一人¶
肯學孤山舊居士平生詩酒秪僧隣¶
孰知妙語析㣲塵細寫都城浩蕩春向我能分趙城璧¶
為君還缺唾壺銀平時宦路甘違俗投老詩聲更後人¶
枘鑿推敲有砭劑不勞千萬得芳隣¶
<pb:KR4d0280_WYG_015-19b>¶
襟袂猶緇客路塵攀追强踏帝城春落身窮僻才全璧¶
敵已遊從半佩銀枉却近臣開薦口頗嘗内地著癡人¶
君看捉筆青燈夜得句歡呼聒四隣¶
　　　送張文昌帥豫章二首¶
倚俟新年轉化鈞晝方三接徑抽身平時但有凝香夢¶
盛世那無勇退人滕閤賔筵時可醉金華詩令看重新¶
盍思逺邇商霖望不但淮鄉有涸鱗(張文濳云補外之/樂發於夢&KR0304;故后)¶
(山贈詩時平身早/達未用夢凝香)¶
<pb:KR4d0280_WYG_015-20a>¶
談間賔客重宣州到後兒童敬細侯薤本擊彊休領擥¶
棠隂問俗見風流湖連市屋疑豐樂江遶城闉似石頭¶
鷗鷺要盟公莫信江湖秪許半年留¶
　　　行都夜歸¶
燈火通衢苦未稀望仙橋外獨歸時風梳御栁娟娟淨¶
月傍觚稜故故遟隠地輪蹄忘夜旦幾家樓閤不金絲¶
時平睿澤天無外帝力何曽爾輩知¶
　　　次韻同年諸公環碧敘同年㑹¶
<pb:KR4d0280_WYG_015-20b>¶
天瓢挹注拱仙官更閲詩仙錦繡端離合不忘車笠誓¶
留傳當並畫圗看𤣥譚想有蛟龍聴得醉仍均客主歡¶
俛仰謫仙三百載從知樂事繼今難(東坡云謫仙後/三百年無此樂)¶
　　　再次韻¶
春意温然侍上官松醪更勸語更端行厨賸遣黄頭載¶
下客何曽白眼看傑在漢庭方眷注功將周室更祗歡¶
孰知末至慈恩舊老境猶歌行路難¶
　　　又次韻¶
<pb:KR4d0280_WYG_015-21a>¶
聚首論年不計官寥寥故事復開端俯容我輩輸心語¶
更遣時流洗眼看庾亮賔筵無盡興昌黎文飲有餘歡¶
舍人妙句還新様白雪賡酬政自難¶
　　　約徐南卿出遊(前夕雨/曉枕作)¶
古寺周圍錦樹窠清湖演漾麴塵波偷閑已計三飡反¶
敗興其如一雨何政復小孤鷗鷺約未妨来校魯魚訛¶
春光尚有三之一徐辦蘇隄一再過(時予編惡藁/南卿每分勞)¶
　　　西林訪銛師(師頗/能詩)¶
<pb:KR4d0280_WYG_015-21b>¶
天将宿雨浄春空却著湖山鼔吹中載酒言辭藉花伴¶
運斤来看斵泥工前身師定参寥子拙宦吾今張長公¶
俛首人間皆長物未妨分饗北窓風¶
　　　約吕徐二友遊浄慈二首(二友簡問行/期急筆以告)¶
芒鞵明日踏晴沙肯學渠儂走狭斜天井巷前休倦足¶
暗門城外把煎茶暫同佛屋僧庖飯徐訪姚黄魏紫花¶
要及錢唐尚留鑰共揄吟袂緩歸家¶
一笑成行不待營可無條約諗同盟盤飡取飽真君事¶
<pb:KR4d0280_WYG_015-22a>¶
杯酒邀歡太俗生撥冗得閑殊自樂吸光飲渌不勝清¶
即今冷眼聚蚊夢彼此劣優君試評¶
　　　再次韻二首¶
問舟初立栁汀沙雲日昇空渌影斜詩槖恥隨金埒客¶
蔬腸未厭玉川茶青湖波外方遊女翠幄叢間亦晚花¶
小待春歸簫鼓静還容襆被欵襌家¶
塵中誰定免營營鷺渚鷗沙且舊盟夙世林逋漫千首¶
逢人圓澤悟三生扣門喜共僧窓飯斵句猶能鏡様清¶
<pb:KR4d0280_WYG_015-22b>¶
身世已抛春夢外更於文字措譏評¶
　　　還王編修詩巻¶
奕奕長篇間短吟子綦天籟伯牙琴幾人不溺西崑體¶
老我親聆正始音得寳渾驚探驪頷換金當復售雞林¶
還詩正恐非予助晝易忘飢夜易深¶
　　　元日訪丁端叔安撫二首(時丁出謁徑行/留講古一集)¶
㡬夜徒勞夢帝宸行貲已槖更逡廵北山秪合追逋客¶
南道于今欠主人表表徳名當世重堂堂公議有時申¶
<pb:KR4d0280_WYG_015-23a>¶
繼今重䇿冲霄足鶚表胡寜後隠淪¶
節中應接可辭煩客子回車重慨然比我過秦應一笑¶
想君出峡富千篇前知此别非乆别定復新年勝故年¶
紅藥紫薇方次第莫占風色問春田¶
　　　次韻王編修二首(作詩還王詩王/有詩次韻謝之)¶
落手新詩吮復吟自甘壁角掛枯琴祈光已吸金莖露¶
張野俄聆帝樂音療我平生風雅渇放君髙歩雋英林¶
人間夢想珊瑚樹龍䕶靈湫萬仞深¶
<pb:KR4d0280_WYG_015-23b>¶
老誓捐書㫁苦吟君苖筆硯戴逵琴因君又試推敲手¶
揆我終慙繳繹音漫作蠧魚飡朽䇿倐聴鵯鵊語中林¶
(闕/)臺盤客曽丁字碧酒留賔聴淺深¶
　¶
　¶
　¶
　¶
　江湖長翁集巻十五¶
