# -*- mode: mandoku-view; -*-
#+TITLE: 江湖長翁集
#+DATE: 2015-08-25 00:02:25.703492
#+PROPERTY: ID KR4d0280
#+PROPERTY: BASEEDITION WYG    
#+PROPERTY: JUAN 卷七
<pb:KR4d0280_WYG_007-1a>¶
欽定四庫全書¶
　江湖長翁集巻七　　　　　宋　陳造　撰¶
　　七言古詩¶
　　　明妃曲¶
漢宫第一人只合侍天子四絃春風手可用入胡耳天¶
生國艶或為累金賂畫工寧不耻玉顔初作萬里行朔¶
風黧靣邊城昏路人私語淚棲睫况妾去國懐君恩穹¶
廬漸耐胡天冷政復難忘心耿耿夜深拜月望長安顧¶
<pb:KR4d0280_WYG_007-1b>¶
歎當時未央影胡雛酌酒單于舞銘肺千年朝漢主傳¶
聞上谷與蕭闗自頃耕桑皆樂土向來屯餉仍繒絮廟¶
算年年闗聖慮但令黄屋不宵衣埋骨龍荒妾其所¶
　　　柘臯短吟¶
鐵山横飛截平野寧復江流飲胡馬大酋膽落狐䑕逃¶
虎頭将軍自天下拂廬連絡屯長雲提戈敢謂秦無人¶
驚霆白晝振解葉淮地一掃無留塵歌謡千載淮民口¶
将軍歸飲䇿勲酒烏袍使者來如煙騰書乞和胡稽首¶
<pb:KR4d0280_WYG_007-2a>¶
蠅鳴鴟噪初不聞賈怒一舉雌雄分辛勤結髪七十戰¶
數竒堪笑李将軍¶
　　　題趙伯政醫俗軒¶
風淫氣格初不意往往腠脉流腸胃金匱一編亘古今¶
幾人用之能起廢痛恙切身知謁醫俗氣痼人渠不知¶
持籌側肩蠹日力錦鞲金彈隨癡兒斯人斯疾可攻否¶
更恐良翳望之走南窓解榻竹風清請訪軒中十全手¶
　　　急筆贈歐處士(酒所歐索去甚急作/此送之歐善畫山水)¶
<pb:KR4d0280_WYG_007-2b>¶
南州江山昔所厯雨峰黯靉晴江碧幾年思之忽墮前¶
政得歐生醉時筆斯人厯覽山川竒得興落筆天露機¶
不須十日五日一水石已可王宰相攀追相逢便整南¶
歸柂短章許君慵未果酒邊捜句敢言工不解似君槃¶
礴贏¶
　　　記夢示師是¶
青燈寒夜思吾鄉合眼便坐吾家堂阿丁烱然目如水¶
綵服蹁蹮趨我傍中心喜之謬督過還為遨嬉廢書課¶
<pb:KR4d0280_WYG_007-3a>¶
指似斜日西窓紅小賦未破書未供向渠不敢恩勝義¶
亦憐忸縮不自容蝶蜚鹿失忽驚寤摵摵霜風在庭樹¶
幾時筆力跨乃父與汝相忘不闗慮¶
　　　題胡處士猿麞圖¶
畫工神品今代無祁岳一脉傳醉胡幾年傲睨不落筆¶
乗興掃出赤縣圖今君所寳亦第一我疑神遇非有筆¶
青林紅葉晚未暝遥山逺水秋一色五猿踞石相因依¶
兩猿掛樹松枝低仰睇側顧麞善疑其二行齧如不知¶
<pb:KR4d0280_WYG_007-3b>¶
昔人畫馬師廐馬畫山直付居山者野猿不馴麞易驚¶
邈影渠能寫間暇草露空荒逺刀几即今放麑誰氏子¶
山蜂負毒不足憐盍貸蠨蛸畱報喜¶
　　　百花樓¶
樓中香漂百和濃樓下錦纈翻東風玉樽美酒清若空¶
吳姬粧面相映紅人生一笑不易得是間一醉千金直¶
元龍百尺君勿論芳時且可金杯側¶
　　　題劉明府所藏秋江欲雨圖(明府侍兒善歌/舞欲出不果)¶
<pb:KR4d0280_WYG_007-4a>¶
墨雲含雨江空濛島嶼細𤨏連煙空我家茆屋菰葦叢¶
巻蓑背笠隨漁翁展掩倍覺心神融緬想慘澹經營中¶
王孫玊面食肉相萬里山川入遐想當時宫禁斷過逢¶
可得如儂逞江望江天漠漠那容畫渺莽風烟生筆下¶
鳬鴻滅沒波不揺霧墅霜林共蕭灑乃知絶藝神與通¶
盤薄傲睨窺化工市師日日江湖上幾人擅價能無窮¶
君家雙蓮氷玉質此畫與人俱第一固應緘鐍付牢收¶
俗眼紛紛莫輕出¶
<pb:KR4d0280_WYG_007-4b>¶
　　　送項平甫教授之成都¶
昔人石穴命西蜀豈知桃源華胥隱石腹詩人昔吟蜀¶
道難何曾錦城風物平時看平時風物今猶故井絡坤¶
維神所護漢官威儀二百年斬新不受胡塵汚蜀民日¶
為藥市遊家説追歡不説愁蜀人之文落中州中州傖¶
父縮頸羞吾徒向來夢遊處今日登僊送君去遨頭上¶
客人所敬翰林先生士知慕似聞儒冠不容假(近士之/濫吹者)¶
(去其/半)挽致鄒魯無難者况君筆力西漢前亟遣人才有¶
<pb:KR4d0280_WYG_007-5a>¶
楊馬錦城之樂樂未涯緑鬢朱顔君更佳要奉板輿追¶
勝日暮萬里橋朝浣花古今勝槩爭入眼歸軒日日詩¶
嚢滿黄鵠東飛定有書莫靳珠璣秪推懶(平甫能詩每/言詩不工故)¶
(懶作然人/知其謙云)¶
　　　題欽廟主器時所作登瀛圖¶
唐家大府開天䇿祖廟工歌登七徳偽王連組[糸*斥]頸歸¶
山東羞死虬鬚客文儒濟濟陪英遊海内共指登瀛洲¶
未妨濫吹一延族中有謀斷臯伊流崇寧聖人撫洪業¶
<pb:KR4d0280_WYG_007-5b>¶
黄頭遺種初芽蘖青宫進講多暇日睿情逺覽思才傑¶
水墨落紙分毫釐心融筆忘天運機鸞翔鵠峙儼在目¶
更用褚亮摛辭為天翻地覆人得知神京北風吹皁旗¶
空令便橋乞盟未央酒盛事拂膺正觀時天家所寳君¶
家得拜手披圗悼今昔鼎湖龍去餘弓劒上林鴈來斷¶
消息莫年筆力猶枝梧慣題七騎隂山圗為君斵句偕¶
畫往貸我老淚淋衣裾¶
　　　布榖吟(人以布穀為催耕其聲曰脱了潑袴淮/農傳其言云郭嫂打婆浙人解云一百)¶
<pb:KR4d0280_WYG_007-6a>¶
　　　　(八箇鳥何與人事人以意/測之是非皆不同為作此)¶
潑袴不容脱鳥語徒慇勤輸租質農器有袴那解新官¶
中催科吏如虎告時趣耕爾能許即今春種未入田安¶
得縣胥知愧汝卑棲俛喙良易謀聒聒彊任田家憂啼¶
時未旦夜不休班班血痕銜口頭人将近似測禽語汝¶
意真解憂農不或傳悍妻天所怒姑不可撾渠不顧罰¶
為此鳥聲曩愆警世母為郭家婦南方諛佛古到今人¶
持數珠家梵音區區説似一百八譏訶勸相知何心浙¶
<pb:KR4d0280_WYG_007-6b>¶
風淮俗隔江水意解禽言乃如此蘇黄妙句誰嗣之兩¶
地流傳併須紀世間儒墨紛相攻巨細彼此臧榖同爭¶
如痛飲卧長晝付渠馬耳射東風¶
　　　薄薄酒(畢叔兹通判寓呉門無數日不觴客取/足而已不求甚豐嘗見招酒所小鬟誦)¶
　　　　(薄薄酒侑樽有感/予心擬作此詩)¶
薄薄酒顔可丹麤麤布身不寒醜醜婦貧相歡人生浪¶
悲行路難欲不外騖心内安富貴底用極力奸政自沐¶
猴求棘端君不見寒儒骯髒黙自守横前書笈燕坐甕¶
<pb:KR4d0280_WYG_007-7a>¶
牖麻畦可衣秫田可酒抽針紉綻侑罇鼓缶齊眉結髮¶
賴有此婦人不裂眦事無掣肘陶陶此興殊未窮一身¶
易足天地中巷東畢公子為樂渠能同宅舍頗軒亭園¶
池亦花草相過便開樽掀髯寫懐抱蘭芳菊秀梅含春¶
拂翠勻紅隨分好乏愛不無苧衣贈取醉何妨接䍦倒¶
畢公子吾之樂兮樂自如一盃對婦兮布衣蔽其驅君¶
之樂兮樂有餘妓女能楚楚罇罍應指呼醉鄉寛閑兮¶
吾得俱設侍以金谷傾城之艶姝酌以宜城九醖之醪¶
<pb:KR4d0280_WYG_007-7b>¶
敷被狐白兮擁羅襦朝歌暮燕窮歡極娯婪酣佁儗驕¶
妻孥外若豐澤中槁枯吾不彼願猶彼不吾羡畢公子¶
方吾徒狂歌而起舞更酬而遞勸蓋不知南威嫫母之¶
有妍醜衮衣短褐之為貴賤彼驕其有殆醯鷄之撇天¶
貪其取如蝸牛之交戰益知心怡愉無窮塗中焚如無¶
亨衢畢公子倡予和女笙應竽他年遂初賦老盍歌歸¶
去塵裏無曠懐人間有同趣四方向來志一巢今可具¶
亦不願黄金為梁桂為柱茅屋三間近君住¶
<pb:KR4d0280_WYG_007-8a>¶
　　　讀師文和郡侯喜雨詩次其韻(時秋雨霖霪大/為民患臨安最)¶
　　　　(甚吾鄉恰五/分熟可喜)¶
濤波襄陵尚霖雨龍伯不省田家苦官中出&KR0008;瘞流尸¶
内地之民無宅土京邑本根枝外邦渠儂枵虚闖官倉¶
流亡可飽骨可肉縣官仁愛吏慈祥古來畏天烖無小¶
迄今百顰餘一笑陽愆隂伏誰致此共説羣憸投有昊¶
一昨雩禱飰不葷神祠佛屋香炷氲霓望朝昏耐跼蹐¶
風傳真贗長紛紜我歸得同郡人樂愍農喜雨收竒作¶
<pb:KR4d0280_WYG_007-8b>¶
想摩鯨牙凌浩蕩更穿月脇翔遼邈吾邦不熟農告功¶
溜匙雲子行沾儂小兒解謝倩人誚捜鐫徑欲分吾窮¶
乃公拙無尺一召他日當歸有先兆耕先耘後計未失¶
誰謂山林迹如掃世人二五不知十赴爭奪場不遺力¶
分表營營竟何補截趾適屨山藏澤黄堂詩老民所天¶
秋來衢路有醉眠樂職未賦吾歉然人言此筆須臞仙¶
小草可録寸有長㑹從之遊據胡床蜂腰鶴膝容探湯¶
借兒茹胾升公堂¶
<pb:KR4d0280_WYG_007-9a>¶
　　　娟峰(偷羊名山人惡其俗其峰&KR0886;崒秀整可/喜余故作詩為山雪耻而以娟峰名之)¶
當年金華小家兒神遊九天狹八維房陵之山秀而竒¶
蔚藍一山羣山推兒肯下顧停軿輜珠貝作宫瓊門楣¶
門前亂石無津涯一叱轉眼羊萬蹄羒羝&KR1489;羯紛躨尼¶
蹲鳴踞&KR1029;供兒嬉有褐之叟鬢已絲似黠非黠癡非癡¶
傲睨竊覘兒所為掉臂席巻靡孑遺一盃見罰兒釂巵¶
亟鞭風馭還瑶池幻變起滅荒是非彼此失得誰成虧¶
即有而無道乃幾仙者狡獪人得知以偷而名真見疵¶
<pb:KR4d0280_WYG_007-9b>¶
我來訪古求端倪山吾良友兒吾師嘉木異石相因依¶
如刻如㭬如鬢眉名峰以娟吾始之為丐片石儻可碑¶
更遣子虚摛厥辭此兒此叟當解頤¶
　　　墾山叟¶
雜木漫山誰所種居不臨流多不用九月霜風捲黄落¶
羣山一昔皆班駮遥看拖帔横椽衣農家刈粟山有畦¶
家家墾田日嫌窄荒林翳薈惜虚擲斸荒作熟不掛籍¶
輸官之餘給衣食州中之政常近厚不欲屑屑校升斗¶
<pb:KR4d0280_WYG_007-10a>¶
寧其棄之聽民取實亦藉是作康阜繼承不皆恵慈守¶
底須彌縫吏胥口防有後來規税畝¶
　　　竹米行¶
竹君亢宗擅楚墟一一脩聳山澤臞風流秀整與世殊¶
楚俗食息皆爾須薪之籬之且籧篨笲筥箱篚䉉籃笯¶
溝瓦厥祖羮其雛隨索斯獲掇諸塗今嵗麥秋旱嵗餘¶
得麥僅足償官租竹君憫農如士夫著化結實千林俱¶
密砌玉粒綴旒珠株株擷取雖錙銖彌頃亘畝無閑株¶
<pb:KR4d0280_WYG_007-10b>¶
磑磨蒸炊勝雕葫鄰里乞索水火如坐令顰蹙興歌呼¶
野叟好事能分吾香清而洌甘而膄此君行能不一書¶
此恵及物旋就枯摩頂放踵忘其軀所學無乃墨者徒¶
老子苟禄天之隅袖手無䇿蘇&KR1137;孤投匕三嘆吾慙渠¶
　　　聞舒州書生聚衆為盗¶
邊頭僅絶胡塵警頻年麥秕禾不頴淮民久矣困憔悴¶
淮俗豈常藏不逞槌鑪血馬中夜呼刧吏驅民刃加頸¶
吾民苦旱無生意更復跳梁汝為梗堂堂王度無玷缺¶
<pb:KR4d0280_WYG_007-11a>¶
赫赫軍容仍暇整前年蜑戸煽凶威長蛇封狶揺湖嶺¶
元戎白羽纔一揮欲丐微生一無幸爾曹么麽真癬疥¶
大網莫倚容蛙黽昩逐青蟲千斧鑕盍辭緑林救要領¶
鯨鯢虀粉有前戒儻被皇恩各鄉井旱魃逞妖民倒垂¶
廟堂聖賢自司命徑須委節發陳廩少息流離服頑獷¶
勸分已責可次第庶援沉焚痊國病正資方岳佐堯禹¶
側佇剡章伸此請¶
　　　田家嘆¶
<pb:KR4d0280_WYG_007-11b>¶
五月之初四月尾菖蒲葉長楝花紫淮鄉農事不勝忙¶
日落在田見星起前之不雨甫再旬秧疇已復生龜紋¶
近者連朝雨如注麥隴横雲欲殷腐如今麥枯秧失時¶
舉手仰天禱其私秧惡久晴雨害麥兼收並得寧(闕/)¶
餅托登盤米藏庾儂家嵗寒無重糈豈知(闕/)¶
凡幾憂晴幾憂雨吾儕一飽信闗天下筯敢忘田家苦¶
　　　寄馮尉(尉時捕/蝗甚冗)¶
我遵兎徑西山麓荆棘鈎衣塵眯目憐渠此地費流光¶
<pb:KR4d0280_WYG_007-12a>¶
君亦風飡并露宿遺蝗蹢躅無地皮田禾蠶食猶子遺¶
洊饑可念勞可忍君自坦坦人憐之繁昌亂山僅容鏬¶
一一到我馬蹄下南村喫飯宿北村罷極憑詩寫悲唶¶
即今不作勞者歌器識視我幾(闕/)¶
簡書趨走子如何皇家獵(闕/)¶
五雲深深護臺閣縹緲羣僊依碧落即看郭振起通泉¶
應笑卑陬郡文學¶
　　　鸛帶箭行(楚州營士射鸛中之/鸛墜郡庭若訴云)¶
<pb:KR4d0280_WYG_007-12b>¶
城邊鸛城棲水食衣楚楚欲鳴不鳴候天雨此肉胡宜¶
登鼎爼柳營子弟弓石八南山之石猶飲羽如汝正可¶
虚弦取血毛分披誰汝憐低摧直訴使君前使君徳意¶
孚魚鳥全汝之生令汝飽徐行側睨若無旁飲潔啄腥¶
近臺沼使君暫擁山城麾詔音不日遄其歸矢來無鄉¶
汝誰依江湖粗飽莫卑飛¶
　　　送瑞蓮新米白酒與韓監倉¶
珍珠滴紅敵紫腴君家寳此如珍珠我家玉友亦勝友¶
<pb:KR4d0280_WYG_007-13a>¶
論交遣到君座隅秋蓮結實甘勝蜜香稉薦新玉為粒¶
遥知毫末不及賔一笑聊同孟光喫¶
　　　招鄭良佐¶
向來聞名思見面常恨東西異鄉縣即今去我一葦航¶
亦復經年不相見重陽佳辰可虚辱橙香蠏肥家醸熟¶
相過一醉猶待速為君已約東籬菊¶
　　　臘茶并三詩送李元誠¶
池魚千里磨蟻旋人生出處俱可憐束書結鄰晏溪側¶
<pb:KR4d0280_WYG_007-13b>¶
淮安一寤三十年積今成古閲飛電我與昔人同此歎¶
悲歡離合置勿論且喜重逢各彊徤¶
向來衮衮論風期百年心事多好違君如荆石尚衷璞¶
我似野馬初受羈射陽廣陽水雲屋襄城郵城塵土衣¶
俛眉作吏一不遂邱壑付君未覺非¶
北風吹霜戰林樾菊花彫零梅未發留君無物供吟筆¶
一炷沉煙伴清絶騷人悲悽為揺落舟挽不回仍此别¶
還家試碾壑源春何似盧郎三百月¶
<pb:KR4d0280_WYG_007-14a>¶
　　　喜雪六首¶
寒空黯慘塞不開簁瓊屑玉巻地來乾坤變滅定何意¶
風為披拂雲剪裁和聲載路天亦喜簸弄花絮為春臺¶
了知麥秋更好在老農指此豐年媒¶
平明僮奴更笑呼羣飛掇取如拾塗僵鳶窘兎真鮮腴¶
勸汝貸此驚啼烏巢營卯伏知念母一一向來反哺雛¶
梟獍縱横鳳髙引殄滅此族寧良圗¶
玉龍睡起長風激盡蜕玉鱗漂八極蓬仙帝女聚瑶臺¶
<pb:KR4d0280_WYG_007-14b>¶
剪水效祥誰所役或疑天公陋塵域幻作氷壺供一劇¶
是耶非耶竟莫知杯酒聊容曲身直¶
淮春之樓髙突兀凭欄小耐寒如割平湖穹山兩西子¶
愛此鮮粧巧塗抹回首斜陽照屋梁玉際坤輿尚摧壓¶
今宵更呼甓社龍髙掛明珠照空闊¶
去年孰不蘇捐瘠今年已餘四鬴食自公之來適吾願¶
挽回太和夀此域一旬再雪近嵗無日日歡謡沸阡陌¶
瓦溝待泮亦不惡要趂春前作三白¶
<pb:KR4d0280_WYG_007-15a>¶
南鄰賞雪珠箔褰紅爐緑酒圍嬋娟北鄰飛雪灑枕席¶
擁戸亭午無炊煙袁安吻燥屋不補東郭足皸履已穿¶
嗚呼悲歌兮歌且止安得薪炭如蓬酒如水¶
　　　東園詩寄興化呉從道(呉索詩久矣/今尋盟云)¶
溪流抱玦園亭裏三面欄干壓清泚養花種竹今幾年¶
紅紅緑緑皆風煙黒頭主人富文墨隙地營園喜留客¶
去年香霧揺東風藉花一醉君見容翡翠拂衣蝶窺酒¶
歸時簷牙掛星斗有物繫足寒前盟徙倚東風空復情¶
<pb:KR4d0280_WYG_007-15b>¶
歌前酒所何限意黄鸝應説鷗應記一春不風即蜚雨¶
曽奉親輿賞花否向來懽游付夢雲向來劵負今償君¶
濡毫却嘆無好語説似能詩葉明府¶
　　　葉進卿寄和章次韻復之¶
君文如泛濤淵裏方快驚瀾忽清泚手抄口誦欲忘年¶
小牕長日銅爐烟端宜飲我三斗墨有底向人矜此客¶
平生歌頌仍歌風寛柔靜直能形容心知公瑾勝醇酒¶
人仰韓公真北斗詞壇正倚君主盟筆驅化工鉤物情¶
<pb:KR4d0280_WYG_007-16a>¶
詩來得我玩世意刻石便當幽居記兒曹轉手作雲雨¶
陳雷輸心可人否中牟報政徑青雲此老洗眼久徯君¶
重逢首理車笠語定指渠儂笑城府¶
　　　再次韻酬葉進卿¶
病翁耐病杯杓裏䑕矢壓書毫不泚眼中凜凛黄初年¶
讀詩意欲凌紫煙君才王佐綬猶墨公外從容作詩客¶
心期與俗馬牛風化頑恵弱清而容不學𤣥明剛制酒¶
不學陶公辭五斗斯民信君如詛盟飲羊攫金皆用情¶
<pb:KR4d0280_WYG_007-16b>¶
聖皇旰食求賢意姓字今應御屏記太微清都上雲雨¶
鹽梅調鼎極可否一艇付我眠溪雲詠歌太平横紫君¶
十行看君拜天語去酌天漿列仙府¶
　　　次韻寄葉進卿¶
回車記我君能賢席門忽下鳬背僊參辰相避徒自惜¶
但有妙語邦人傳阿戎齒録雖牽聨陸沈父書如縳禪¶
題鳳不寘稽喜下殺鷄容羞季路前才名放君一頭出¶
髙山可仰井用汲小兒弄筆不及嗔顧捐鄭璞收和壁¶
<pb:KR4d0280_WYG_007-17a>¶
作十日飲當有時岸花水芝皆可詩祗憂老氣不復振¶
挑大國楚提偏師¶
　　　再次韻酬進卿¶
平生友仁今事賢長裾每侍黄堂仙東方一士復石友¶
平安幾見郵音傳斬新好語來翩聨當念醉叟方逃禪¶
亦知平處古人上更卜氣蘇君子前敢辭敝帚為君出¶
眢井塵生不受汲但思共坐蓮蕩風雲錦明船月升壁¶
把酒一歡當及時定拚費日仍費詩轉頭相望便淮浙¶
<pb:KR4d0280_WYG_007-17b>¶
已辦僱直呼篙師¶
　　　喜雪篇¶
𤣥㝠職寒事庀職今幾時窮秋試雪似早計冬令欲盡¶
噤莫施風聲不怒日車近客裘未綿河未澌呉門十萬¶
家心口同一疑天公行四序暑寒各有宜嵗云暮矣未¶
見雪嗣嵗何以銷疹疵或云太湖龍避靜扄神扉把弄¶
明月坐貝闕世間休戚吾何知瑶臺十二層列坐萬玉¶
妃屑瓊翦水亦戲事仙界運指想不龜徒勞望切切終¶
<pb:KR4d0280_WYG_007-18a>¶
竟來遲遲芹宫氷氏翁見與俗異岐亦知僊人不作省¶
事過龍公肯如游惰兒顧此千里間司命付吏師拊摩¶
窮日力日究仍夜思向來祼露各温燠一衾一絮公手¶
之趙衰之日周比屋更以晴日相融怡黄童白叟歌且¶
舞和聲協氣塤應箎羣仙飄然下龍亦赴指麾先之汛¶
灑五日雨一雪不待公有祈花作坻壠絮作陣雪為翦¶
刻風為篩豈直冬温要彈壓抑令宿麥䝉沾滋去年豈¶
無雪雪神春不歸賑施不預計熟視民饑羸他邦亦此¶
<pb:KR4d0280_WYG_007-18b>¶
雪災祥果是非苦樂咫尺殊滿聽民嗟咨孰知此雪瑞¶
此土邦之人兮建徳之遊春臺嬉坡仙昔頴尾喜雪憂¶
民罷賦薪遺粟亦戸到盛事未逺誰可追即今欲雪未¶
雪已著念挽回春意能先期擬揭蘇臺之仙恵慈術請¶
繼頴仙千古垂惜無師曠琴㓜眇絃吾詩¶
　　　次郭祕正韻¶
伊昔乃祖使朔幽艱難以來無此流節旄欲盡氣彌厲¶
始元屬國真其疇清篇神護到江表河梁訴别豈所侔¶
<pb:KR4d0280_WYG_007-19a>¶
兩孫學力有家法洪毅不割清不浮驥子受轡抺燕越¶
粉袍長鋏猶小留人稱張籍好古淡我愛趙壹辭伊優¶
往之論交恐避俗是人揺颺如綴旒長年閔黙墮俗學¶
夙志顧省傷羈囚頎然扣門出新作山竒海祕困窮捜¶
頃從同盟漫著脚歘遇强對須抽頭吾鄉巨擘子龔子¶
磊塊貯腹皆陽秋麗唱妍和日九返君腕脱矣盍少休¶
惡語送似定一笑共笑燕石醻精璆¶
　　　試俞珣筆呈羅大著(時羅趨朝/)¶
<pb:KR4d0280_WYG_007-19b>¶
市工營營有工拙珣也旁睨裁一吷扣門屬我祗厚顔¶
結字著書無一愜繡衣僊人歸告猷盍收此長助毫髮¶
青霄政須立螭珥黒頭當看獲麟絶豐功被世名不滅¶
珣亦歸装倒明月¶
　　　春雨寒甚作長句¶
白龍天飛宜莫測呉儂解數歸消息年年青帝發生時¶
似妬園林春動色西山龍母誕彌月歸覲親顔供子職¶
壽觴瓊醴俗共傳玊鱗素鬐誰所覿酸風鼓寒苦霧塞¶
<pb:KR4d0280_WYG_007-20a>¶
行人縮頭欲僵立蛟鼉凍蟄大水㧞更問嬌紅并眉白¶
閉門三夜淙簷雨起視溪流髙數尺去年夏秋走祈禜¶
雲電收藏日血赤農家倚鋤望眼穿白汗呀流地龜拆¶
天可問曷不遣兩龍此時㑹生日¶
　　　王秀才亦愛軒¶
王郎一室天地中客來有榻樽不空奉親一笑辦能事¶
插架萬軸收新功男兒磊落四方志况子郎罷方詩窮¶
亟書周庸賜漢第可用容膝師陶翁¶
<pb:KR4d0280_WYG_007-20b>¶
　　　寄鄭良佐(良佐戸屨甚多嫉之者以為狎小娼/諸生多引去者徐察之乃同姓比居)¶
　　　　(之子嫉者嫁/其謗可笑)¶
書生著書貪日課文士賣文救窮餓青樓歌酒屬富兒¶
不意此名君乃荷風波平地自誰始一倡從知百人和¶
東魯男子舊脩謹南郡諸生底逋播平安敢煩街吏報¶
潔白長賡楚人些流言不計兩曾參機上慈親枉驚墮¶
阮舍尤須辨南北杜冠可無分小大寧知宋玉笑登徒¶
或指宣尼作陽貨璧亡誤使張儀去兵利徒為少卿禍¶
<pb:KR4d0280_WYG_007-21a>¶
違從兄食祗厚誣償同舍金聊引過無黥可息劓可補¶
未信白璧青蠅涴君不見吾宗孟公士所傾亦有俗子¶
驚人坐¶
　　　贈龔養正二首(與養正俱病久不晤㑹作/詩寛之相濡呴之意也)¶
思君不辨一再過束書謝客方卧痾不為儒林丈人地¶
可耐造物小兒何我亦病氣剛制酒自春迄秋在告多¶
幾時蹁躚數訪我為君快作鯨飲河¶
百骸綴聨等非實調虞小愆諸病入忘三彭仇念昔聞¶
<pb:KR4d0280_WYG_007-21b>¶
作五禽戲瞢此術吾身甚羸心甚安妻孥已捐今昔觀¶
平生學力外生死砭劑求工聊復爾¶
　　　次韻嚴上舍讀書目昏¶
聲利營營閲蜚電人生悲歡更幾遍羣兒沈迷如病酲¶
尚念醇醪夢酣醼吾儕較之唯阿爾書滛僅逃紅緑眩¶
短檠半世課蠅頭老閲舊藏紛莫辨近從損讀得竒方¶
穩坐幽窓憇吾倦嚴侯著書定千載尚向枯䇿求聞見¶
可無一洗竇郎癡捉筆因君拂塵硯¶
<pb:KR4d0280_WYG_007-22a>¶
　　　謝韓幹送絲糕¶
玉顆瑩澈珠就磋吳鄉早秔莫計過無乃風露秀結異¶
移種崑崙之水禾君家厨婦窮百技三舂九淅付重羅¶
銀絲萬尋忽縈積中疎外潔生搓挼扶桑仙蠶大如盎¶
繰之本供織女梭怳驚萬喙闘新巧罥作米茸雪網窠¶
即今擬形供食事纎手幻出千絇多倒甑入筯第三絶¶
色香兼味皆可歌周官賔祭珍餈餌有此復具理則那¶
詩翁物色及粔&KR0008;得此來前當見訶鱠盤漫詫金縷飣¶
<pb:KR4d0280_WYG_007-22b>¶
湯餅徒夸銀線窩瓊酥玉膩信非匹胡麻崖蜜仍相和¶
感君泛愛記衰朽回首一笑分餘波腐儒口實長作累¶
饞䭚之名定不磨金山别去每掛夢老眼復見還雙摩¶
婪酣得飽問便腹如汝平生相負何更從公子乞方法¶
日當飫之老澗薖買田二頃不種秫未怕酒客來操戈¶
(糕不用糯金/山者名天下)¶
　　　韓守松卿索近詩(録數紙寄似/并詩道意)¶
昔人技成歎屠龍似我五字躭雕䖝鐫肝搯腎探戃恍¶
<pb:KR4d0280_WYG_007-23a>¶
半世不辭詩得窮詩成頗訝神與力疇昔夢中分五色¶
援毫動作萬鈞斡應俗何曽一錢直豪韓有句當千年¶
取世所遺政自賢數篇蜚向青眼邊可復把玩盤中圎¶
君家十頃圍翠密近榭逺亭如畫出時須喚我一罇同¶
笑對風煙揮此筆¶
　　　食晚菘新筍¶
化兒出竒安此腹不稱智嚢不盛肉飢雷收聲纔脱粟¶
薦以藻芹仍杞菊園丁可是監河侯供我朝昏三畆緑¶
<pb:KR4d0280_WYG_007-23b>¶
即今春菘晚不衰况復桂筍森可束含烟帶露不相下¶
拄腹撑腸未云足食單一日得一雋回首常嗜真與(闕/)¶
殿春日月官上速日擷芝莖剥纎玉風排雨浥猶須卜¶
卧作枯荄起成竹¶
　　　題姑蘇南道者庵¶
城南路長勤往返迎送何由貸吾嬾向來紅葉撲吟袍¶
重到緑秧圍望眼有人閲世風前蓬年年客我此庵中¶
問津莫問庵中翁貝葉結伴渠陽聾¶
<pb:KR4d0280_WYG_007-24a>¶
　¶
　¶
　¶
　¶
　¶
　¶
　¶
　¶
<pb:KR4d0280_WYG_007-24b>¶
　¶
　¶
　¶
　¶
　¶
　¶
　¶
　江湖長翁集巻七¶
