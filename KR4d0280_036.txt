# -*- mode: mandoku-view; -*-
#+TITLE: 江湖長翁集
#+DATE: 2015-08-25 00:02:26.309190
#+PROPERTY: ID KR4d0280
#+PROPERTY: BASEEDITION WYG    
#+PROPERTY: JUAN 卷三十六
<pb:KR4d0280_WYG_036-1a>¶
欽定四庫全書¶
　江湖長翁集巻三十六　　　宋　陳造　撰¶
　　表牋¶
　　　太上皇帝夀七十加尊號賀皇帝表¶
聖孝有格慈闈晏享於遐齡皇文煥陳寳冊誕揚於大¶
號觀㑹通而行禮盡愛敬以事親誠罄九重驩均萬㝢¶
竊惟元聖體道人而之天大君顯親名賔其實天與徒¶
故享夀祺而有永實既浮則播徳美於無疆載籍以來¶
<pb:KR4d0280_WYG_036-1b>¶
其事可考髙辛著在位之載曾號榮之靡聞唐帝上應¶
乾之名揭親徳而粗備肇觀盛際不講靡文蜚英騰茂¶
之罔踰亘古窮今之創見恭惟盡舜之養繼周以文方¶
璇穹保佑於嚴君必玉檢鋪張於偉績展采錯事三辰¶
交驩揚輝奮炎萬世彰信臣叨居外服幸際昌期玉巵¶
方舉於漢儀瑶墄莫陪於虎拜隘千二百嵗授筴於萬¶
斯年追五三六經大書不一而足¶
　　　立春日賀太上皇帝慶七十表¶
<pb:KR4d0280_WYG_036-2a>¶
頥神間燕揭舜徳以繫民介夀永延齊堯年之在位建¶
天序肇發生之日宜皇家疏寛大之恩凡在見聞咸均¶
鼓舞竊惟仁沾夷夏本乎為天下得人世享治安孰不¶
祝聖人使夀况乎躬撫中興之運茂凝退養之休緜寳¶
筴神授之祥受聖子日嚴之事從心不踰矩道承宣父¶
之傳修身未嘗衰嵗過有熊之永在希有濶逢之令典¶
見重熈累洽之昌期恭惟道大莫名功成不有廣運而¶
奄四海措俗妥安難老而彫三光自天保佑將八千春¶
<pb:KR4d0280_WYG_036-2b>¶
秋之未艾適五百甲子之甫周嘉與函生同瞻盛禮臣¶
適拘守土徒切望雲奉漢殿之觴莫陪百執偕華封之¶
祝倍激寸心¶
　　　賀髙宗皇帝慶八十表¶
雞赦疏恩巳講號榮之奉玉巵稱慶旋當震夙之期俯¶
偕率土之歡共上後天之禱恭惟道傳列聖統接百王¶
謨烈光昭如文武之共處晨昏色養備曾閔之所難格¶
天瑞之鼎來喜帝觴之屢舉神筴錫羡介八袠之遐齡¶
<pb:KR4d0280_WYG_036-3a>¶
電樞屬辰衍萬年之洪算某屬兹守土徒切望雲以天¶
下而養親身逢大舜祝聖人而使夀心慕華封¶
　　　夀皇聖帝加尊號賀皇帝表¶
肅嚴鳳駕祗造親庭誕揭鴻名推尊聖徳凡屬聴聞之¶
數孰非鼓舞之深恭惟得道之傳奉親為恱六府三事¶
大禹克承帝功五日一朝漢皇盖有家法謂淵懿之妙¶
欲推其盛然形容之際實强而名益隆無上之尊丕衍¶
維祺之夀煥聫寳册前奉珠庭若帝之初蕆上儀而嗣¶
<pb:KR4d0280_WYG_036-3b>¶
講丕天之慶掩振古以無前臣服采使軺馳神魏闕想¶
雲趨之列辟獨阻造廷偕葵向之斯民徒知擊壤¶
　　　賀夀皇聖帝受尊號表¶
怡燕閒之神授聖有託受徽懿之號嫓天其尊亘今古¶
以用光奄華夷而胥慶臣聞聖人所為不可以形容盡¶
神心之妙亦難以稱謂求然人主事親之誠敢忘歸美¶
而天下被化之久咸極推尊上所不得而辭禮之所謂¶
至盛恭惟繼堯而治天徳用寧咨禹之功已憂庸釋茂¶
<pb:KR4d0280_WYG_036-4a>¶
神聖簡寛之化奄帝王號名之隆古與徒亦天與徒夀¶
必得則名必得煥成寳册祗奉慈廷疊矩重規侈慶源¶
而未沫展采錯事揭丕則於無疆臣夢想中宸身縻外¶
服覿丕天之盛舉莫預造庭同率土之含生第知擊壤¶
　　　賀皇太后牋¶
禮奉未央親顔載說慶叢長樂母道益尊凡屬聴聞率¶
同忭躍恭惟輔堯為治授舜承顔厯熈洽之期一嚴閫¶
教佐揖遜之舉再定睿謀屬嗣皇極尊親之誠推顯號¶
<pb:KR4d0280_WYG_036-4b>¶
為隆古之冠展采錯事三宫均驩騰茂蜚英萬世彰信¶
濬慶源於孫子逺暨雲來侈樂事於邦家益駢祉福¶
　　　賀夀成皇后牋¶
明主奉親極推尊於聖徳皇家衍慶實立本於坤儀揭¶
熈號以嫓天見盛時之冠古恭惟承堯滋久輔舜無為¶
措時三登繼紹興之至治儷聖一意承長樂之驩顔方¶
嗣皇孝治之益隆宜慈極徳名之兼懿雖天地之大不¶
容繪畫然仁聖之妙庶或形容揚輝奮炎擅一時之盛¶
<pb:KR4d0280_WYG_036-5a>¶
事燕孫翼子垂萬世之洪休¶
　　　賀夀皇聖帝尊號表(代石湖/)¶
享承顔之養親付萬㡬受賔實之名妙参三極中天叢¶
慶率土均驩臣聞至人髙謝於聲稱妙道豈容於言議¶
天地之運固不可繪畫索乾坤之象或亦以健順名况¶
聖主奉親欲罄推尊之懿而慈皇體道兹當極治之餘¶
仰鴻號之載熈宜上儀之丕蕆恭惟繼堯為治旋底三¶
登咨禹畀疇式歌九叙凡授受相與一道而孝儉獨冠¶
<pb:KR4d0280_WYG_036-5b>¶
百王從姑汾四子之逰衍箕翼萬年之慶退藏於密合¶
乎人固合乎天何事於仁得其名亦得其夀兹勤檢玉¶
前奉凝旒駢祉福於一家掩風馨於二典臣縻身香火¶
矯首雲霄想祕殿之班莫偕率舞追鈞天之夢徒有馳¶
神¶
　　　賀皇帝表¶
祗欵慈闈誕揚鴻號懋帝功之極盛擅美無前即聖徳¶
以強名推尊敢後邇遐雖異忭躍惟均恭惟繼統而興¶
<pb:KR4d0280_WYG_036-6a>¶
奉親為說九功惟敘克祗禹命之承一道所傳盡得舜¶
心之正一遵勤儉庸守盈成謂親恩之大欲極於形容¶
而天徳之妙固難於摸擬兹嚴檢玉之奉用效運衡之¶
窺益隆無上之尊丕顯盡倫之聖増光古昔叢慶朝家¶
臣夢隔帝居身縻琳宇覿丕天之盛事莫預造庭同率¶
土之含生第知擊壤¶
　　　賀太后牋¶
上號名之隆親顔載穆衍邦家之慶母道益尊凡屬見¶
<pb:KR4d0280_WYG_036-6b>¶
聞率均抃蹈恭惟儼聖君而立極體坤徳以廣生人法¶
地地法天克全道妙堯傳舜舜傳禹一本睿謨方嗣皇¶
極尊親之誠揭懿號為振古之冠蜚聲騰實顯盛徳之¶
形容正國自家襲丕天之祉福豈特掩典謨之巨美抑¶
將示孫子之宏休¶
　　　賀夀成皇后牋¶
明主尊親上儀載蕆慈闈叢慶懿號兼崇凡屬見聞均¶
兹鼓舞恭惟嬪虞輔治咨禹懋功厯三朝一道之傳佐¶
<pb:KR4d0280_WYG_036-7a>¶
萬國重熈之盛坤順乾而載物迄底生成月承日以為¶
明並稱臨照方嗣聖祗勤於孝治宜母慈同舉於號榮¶
揚煇奮炎侈一時之盛事詒孫翼子垂萬世之宏休¶
　　　賀皇太后牋¶
賔實之名尊親敢後自家而國積慶有源上儀肇舉於¶
中宸盛事獨超於振古恭惟睿慈偶聖柔順應乾如月¶
嫓日以麗天亶資合照暨禹嗣虞而繼統旋底阜民輔¶
孝治於明君侈榮號於慈極尊獨推於無上夀益衍於¶
<pb:KR4d0280_WYG_036-7b>¶
維祺騰茂蜚英掩百王之景鑠重規疊矩示億載之宏¶
休¶
　　　賀㑹慶聖節表¶
夢日開祥撫千齡而接統後天效祝緜四海以傾心凡¶
屬生成均知鼓舞恭惟聰明稽古信順尚賢離明善繼¶
而皇圗底寧常久用亨而廣宇丕應罄小心而事帝挽¶
回太和躬至養以尊親晏享多福惟有大徳者得其夀¶
盖無能名而則之天旋屬虹流之辰茂膺川至之慶臣¶
<pb:KR4d0280_WYG_036-8a>¶
限拘持節阻簉奉觴竒齡之邁五龍欣逢聖旦率舞之¶
同百獸儼近天威¶
　　　又¶
里社鳴而啓聖震夙生辰葵心傾而向陽坤維仰徳居¶
匪遥於禹服祝請效於堯封恭惟稽古有為繼明而治¶
資兼仁智動合祖宗孝孚華夷超冠今古武不殺而品¶
物自遂刑㡬措而一夫靡寃故言天有騐乎人而大徳¶
必得其夀適華渚流虹之旦馳寰區就日之誠臣雖近¶
<pb:KR4d0280_WYG_036-8b>¶
皇居屬兼漕節竒齡邁莊椿之上但頌延洪率舞同舜¶
陛之前益勤夢寐¶
　　　又¶
龍飛協慶肇臨載夙之辰鼇抃均歡共祝無疆之夀内¶
外百辟古今一時恭惟見堯而知紹聖之治離重明而¶
善繼乾行健以時乗寅奉兩宫躬曾閔所難之行増光¶
列聖掩周漢而下之君無能名而則之天有大徳者得¶
其夀適届虹流之旦茂儲川至之休臣屬在驅馳倍多¶
<pb:KR4d0280_WYG_036-9a>¶
鼓舞受夫帝祉固知天子之萬年偕此民謳願效封人¶
之三請¶
　　　又¶
萬寳告成偶珍符於夢日九州丕應祝遐算於後天凡¶
屬燾持孰非抃躍恭惟聰明齊聖信順尚賢厯數在躬¶
祗承大禹之命天地合徳紹隆虞舜之華色養奉兩宫¶
之歡心傳探二聖之妙惟有徳得其夀盖言天騐諸人¶
肇臨震夙之辰咸瀝誠忱之禱臣屬拘持節阻簉奉觴¶
<pb:KR4d0280_WYG_036-9b>¶
竒齡髙邁於五龍欣逢聖旦率舞願同於百獸儼在帝¶
庭¶
　　　又¶
祥開夢日方良月之就盈誠切望雲率後天而效祝千¶
齡協運四海交驩恭惟陶鑄百王粃糠衆甫繼堯而治¶
&KR0177;乎帝華之重咨禹之功畀以神器之大怡神而友造¶
物釋負而置萬機盖治身以道之真宜大徳則夀必得¶
華旦適逢於繞電遐齡茂介於増川臣秉節畿封馳誠¶
<pb:KR4d0280_WYG_036-10a>¶
魏闕偕千秋金鑑之獻猶阻造庭紀萬嵗崧嶽之呼或¶
能泚筆¶
　　　又¶
推里社之鳴辰載逢於震夙效華封之請祝咸暨於坤¶
維凡屬燾持孰非鼓舞恭惟聰明齊聖信順尚賢勲業¶
五三六經之傳太和二十八載之久堯父禹子古謂無¶
憂帝興王成躬示其法釋負置萬機之重褰裳從四子¶
之逰盖身佚樂則年彌延而仁渗漉者帝所佑信大徳¶
<pb:KR4d0280_WYG_036-10b>¶
得其夀宜言天騐諸人適當電繞之期自衍嵩呼之算¶
臣庇身祠宇矯首帝居奉萬嵗之玉觴莫窺盛禮上千¶
秋之金鑑敢後羣工¶
　　　又¶
渚流虹而啓聖良月就盈葵傾日以頌君後天難老一¶
人有慶萬夀維祺恭惟恊帝重華如周過厯躬神武而¶
不殺掩帝王極盛之功得歡心而寧神盡曾閔難能之¶
孝格天心之眷佑宜睿算以延洪適甲觀告祥之辰誠¶
<pb:KR4d0280_WYG_036-11a>¶
均夷夏罄華封使夀之請固等岡陵臣夢阻帝居身縻¶
使節億齡滋永企瞻南極之星三舎匪遥尚逺長安之¶
日¶
　　　賀明堂禮成表¶
因時謹禮告成萬寳之秋配帝禋先毖祝九筵之室純¶
誠昭格熈事備成恭惟統輯羣元㕘稽列聖圜丘薦灌¶
殫精意以屢親重屋揭虔備縟儀而間舉復罄一純之¶
報恪遵三嵗之規敢以宅憂而怠於靈承逮其竣事則¶
<pb:KR4d0280_WYG_036-11b>¶
受兹景貺星宿溉潤協氣泛浮乾坤清寧皇心娭豫翕¶
羣靈而頽祉緜奕世以垂休臣持節畿封注心魏闕望¶
侍祠之冠佩莫近清光偕擊壤之黔黎賡歌盛事¶
　　　賀正旦表¶
千載題期膺璇穹之眷命三朝受籍罄海宇以來王載¶
維嵗序之更端茂擁日新之純嘏凡居率土舉切望雲¶
伏以参四大於域中地法天而天法道著五始於聖作¶
正次王而王次春欽厯象以履端本中和而鼓衆庶方¶
<pb:KR4d0280_WYG_036-12a>¶
丕應百福惟新恭惟發政施仁承天從事慶綿慈極新¶
唐堯在位之年祥著珍圗衍漢帝聞嵩之嵗適迓舒長¶
之旦同躋仁夀之氓臣偶此令辰叨居外服奉玉觴而¶
上夀徒傾就日之心攷瑶厯以卜年願效後天之祝¶
　　　賀改元表¶
函三體極繼聖治以匹休謂一為元端宸心而謹始凡¶
居率土同切望雲恭惟乾健自强離明麗正龍樓問寢¶
不違五日之朝瑶厯告祥申衍億年之慶惟視大始而¶
<pb:KR4d0280_WYG_036-12b>¶
正本宜和萬民而面王於昭繼志之勤用祀奉元之號¶
揭兹正朔同彼車書臣忝與使華竊窺帝意謹持盈之¶
治盪耳目以一新大接統之稱暨華夷而四被¶
　　　謝賜厯日表¶
御四時之氣肇自履端頒一札之書庸昭敦本布此劭¶
農之政首諸持節之臣俯與民編仰孚徳意恭惟寅恭¶
事帝惻隠臨民管天地之覆持嘉生咸遂握隂陽之遞¶
代元化曲成自璿璣玉衡之齊底攝提孟陬之正將嗣¶
<pb:KR4d0280_WYG_036-13a>¶
迎於豐嵗爰申錫於成書舉是含生孰非拜賜臣敢不¶
驅馳原隰勸課農桑雖帝力之何知各安耕鑿俾田功¶
之克謹仰副生成¶
　　　又¶
課清臺之厯庸謹夏時頒太史之書旁周禹服凡王春¶
之所被仰帝意以交孚恭惟彌綸兩間甄冶萬有神筴¶
錫羡介親夀以永延緯星儷明格天心之純佑上稽乾¶
運欽授人時正躔離弦望之經節析因夷隩之事莫重¶
<pb:KR4d0280_WYG_036-13b>¶
履端之命俯咨共理之良臣敢不存問閭閻服勞阡陌¶
政捐苛細庶息斯民愁歎之聲職布中和冀迎嗣嵗豐¶
登之慶¶
　　　又¶
襲堯之爵仰聖主之無為行夏之時劭農功而有叙一¶
扎謹人時之授萬方何帝力之知恭惟厯數在躬天人¶
助順隂陽寒暑璿璣玉衡之以齊震兊坎離攝提孟陬¶
之既正躋斯民於盛富納品彚於中和臣敢不祗奉成¶
<pb:KR4d0280_WYG_036-14a>¶
書恪勤所職務農重榖少裨大君育物之仁薄征緩刑¶
庶迎嗣嵗至和之氣¶
　　　又¶
欽崇天道敬授人時課巧厯於清臺具嚴聖作分成書¶
於方國庸劭農功肆令繡斧之臣仰識璿璣之政恭惟¶
至誠贊化溥愛法天髙拱帝功之成深惟民事之重五¶
辰坐撫厯數知在於舜躬一扎下馳正朔宜頒於漢殿¶
雖聖意亮隂之際體璇穹生育之心臣敢不仰奉至仁¶
<pb:KR4d0280_WYG_036-14b>¶
率先羣吏政尚慈惠用安析因夷隩之民瑞迎豐登庶¶
捐歎息愁恨之苦¶
　　　又¶
奉一元而司契肅正夏時協五紀以成書均頒禹服凡¶
分民寄仰識聖心恭惟挺徳睿聰承天寅畏心勤民事¶
謹夷析於秋春緒正皇猷嚴勸懲於舒惨究幅員豐富¶
之效繄把握隂陽之功宜一札之所臨率九農之胥勸¶
臣敢不體兹優渥奉以恪恭代庖而布郡條雖無補報¶
<pb:KR4d0280_WYG_036-15a>¶
載耜而宣上意庶竭罷駑¶
　　　謝太上皇帝清安降赦表¶
親顔恱豫慶珍膳之復初帝澤尨鴻覃幅員而無外望¶
堯雲於咫尺拜漢札之丁寧恭惟約已奉親重華繼聖¶
勤顧復之念曾跬步之不忘調寒暖之宜在承顔而惟¶
謹小乖宣節旋就寧康喜慈極復遂於含飴宜皇恩誕¶
敷而宥罪伏況太上皇帝陛下德侔髙厚仁冒華夷有¶
增二典之光丕享萬年之福方一人祗勤於色養惟疾¶
<pb:KR4d0280_WYG_036-15b>¶
之憂眷兩儀敷佑於皇躬何恙不已尋正周王之履從¶
封楚府之錢無間邇遐均知鼓舞臣外持使節大識王¶
言俯與編民效華封三祝之請更資汗簡紀嵩嶽萬嵗¶
之呼¶
　　　謝明堂赦表¶
九筵宗祀熈事迄成一札細書湛恩溥暨邇遐雖異鼓¶
舞惟均竊以合宫班常實統和之所明主教孝昭事帝¶
之誠雖天子必有尊惟聖人為能饗間郊而祀得禮之¶
<pb:KR4d0280_WYG_036-16a>¶
中均暨有生咸䝉大賚恭惟受天眷命酌古御時参華¶
祖宗探妙經籍恪勤一意謹三嵗之揭虔並侑兩儀聫¶
百神而腏食緝熈而懐多福歛用以錫庶民粤兹食土¶
之毛舉被漏泉之澤三靈敷佑萬世無疆臣使事所縻¶
帝居徒近執豆籩而奔走莫厠羣工之聫沐雨露之沾¶
濡俯同一物之數¶
　　　進布表¶
如天之覆外暨堯封厥篚之共庸羞楚産前件物出從¶
<pb:KR4d0280_WYG_036-16b>¶
荒陋製則單綀瘠土所宜謝女紅之纂組彞章有在瀝¶
臣職之勤劬¶
　　　聖節進貢表¶
祝聖主後天之筭俯罄輿情舉海隅食土之毛無非帝¶
力思效嵩呼之喜敢忘庭實之陳前件物珍毓山川貢¶
修淮海多儀及物見四方來賀之心申命用休衍萬嵗¶
無疆之慶¶
　　　髙宗皇帝升遐慰皇帝表¶
<pb:KR4d0280_WYG_036-17a>¶
為天子父永作範於帝臨與造物逰忽乗雲而僊去普¶
天之下跼地靡遑恭惟道貫兩儀恩覃萬宇奄違鳳闕¶
之奉空切龍胡之悲恭惟妙得心傳愛隆膝下遽隔承¶
寧之養可勝哀毁之情仰兾睿衷俯遵禮節少思順變¶
領臣鄰寛譬之言惟用解憂慰聖母摧傷之意¶
　　　慰皇太后牋¶
祲纒慈極哀結中闈凡屬生成孰非摧慕大行皇帝陛¶
下業光列聖仁浸中區萬嵗為期養歘捐於興慶百身¶
<pb:KR4d0280_WYG_036-17b>¶
何贖攀徒切於鼎湖恭惟協贊帝功翊扶皇運方聖嗣¶
抱永違之痛宜母慈寛臨感之悲少慰臣民用安宗社¶
　　　慰皇太子牋¶
享天下之養方迓寧康悼仙逰之遥偶兹變故遐邇雖¶
間糜殞可勝大行太上皇帝陛下執古御今以堯授舜¶
祉福施於孫子勲業光於祖宗奄違鶴禁之朝惟極龍¶
胡之慕恭惟任隆主鬯誠切奉親方聖主哀摧滋甚天¶
傾之感宜睿情寛譬益勤日致之思豈徒順變以節斯¶
<pb:KR4d0280_WYG_036-18a>¶
是曰寧神之大者¶
　　　慰皇后牋¶
慈極永違悼天傾而地坼含生結戀紛雨泣以雲悲閫¶
政所孚睿情罙篤大行太上皇帝至誠贊化懿範宜家¶
三紀題期修身可以治國九齡朕夢厭世去而上仙摧¶
慕之深邇遐無間恭惟協成兩宫之教祗贊五日之朝¶
奄隔承寧益深哀毁仰冀奉先而思孝少答民情無如¶
順變以節哀用寛帝念¶
<pb:KR4d0280_WYG_036-18b>¶
　　　祔廟慰皇帝表¶
禮終襄事孝重寧神廟室有嚴僊游來燕凡在生成之¶
數可勝號慕之情恭惟親受堯傳益深舜慕助因山之¶
禮川嶽効符奠在天之靈羮墻注目事髙振古誠格寰¶
區冀寛天性之悲摧用慰坤慈之眷屬¶
　　　慰皇太后牋¶
定不祧之禮参對三靈申罔極之恩儀刑萬葉凡居覆¶
幬同極悲摧恭惟儷徳皇居協成聖治悼僊遊之忽逺¶
<pb:KR4d0280_WYG_036-19a>¶
瞻廟貌之儼存送終有加率禮不越伏願抑攀號之至¶
性計詒燕之永圗上寛聖心俯慰天下¶
　　　慰皇后牋¶
陵園毖固廟室崇成孝孰大於寧神禮用嚴於追逺恭¶
惟宻佐龍樓之養忽抱鼎湖之悲恊贊聖心掃易月之¶
舊制㕘稽祖武燕在天之威靈千祀流芳二儀薦社伏¶
冀承寧天故寛譬皇躬仰用慰於坤慈俯亦安於海宇¶
　　　祔廟慰皇帝表¶
<pb:KR4d0280_WYG_036-19b>¶
襄事迄成寧神惟重爰考不祧之禮用昭罔缺之謨攀¶
戀之深邇遐所共恭惟繼堯守位如舜慕親奉弓劍於¶
橋山悲纒穹壤儼衣冠於新廟日對羮墻垂顯懿於無¶
窮嚴繼承之有永冀思付託少節哀摧式遵遺誥之言¶
仰慰東朝之眷¶
　　　小祥慰皇帝表¶
慈極上賔痛無甚者天時已駛祥則廓然想淵抱之¶
纒悲暨海隅而揮涕恭惟繼堯守位如舜慕親自驚興¶
<pb:KR4d0280_WYG_036-20a>¶
慶之違緬想鼎湖之隔思萬物莫為之報備竭孝誠謂¶
三年乃免於懐力行古制事光今昔哀動華夷當春秋¶
炎涼之已周宜霜露悽愴之增感願思託付少抑悲摧¶
　　　小祥慰皇太后牋¶
慈闈棄養天運如流望隔鼎湖悲纒長樂恭惟早偕多¶
難同建中興方期萬年耆艾之祥遽有一旦幽明之隔¶
藏稽山之弓劒徒想僊游閱漢厯之春秋已周星嵗霜¶
露之感君臣所同尊矧極於母臨哀有聞於天至願寛¶
<pb:KR4d0280_WYG_036-20b>¶
聖念少慰輿情¶
　　　小祥慰皇后牋¶
聖主謹終力行古制天時遄運俄閱嵗周誠感寰區悲¶
纒中禁恭惟肇偶龍飛之運久承鳳闕之顔斯萬年参¶
興慶之朝遽一旦有鼎湖之痛屬兹祥制罙切睿情冀¶
有以寛聖主之哀思所以慰天下之望¶
　　　小祥慰皇帝表¶
聖君慕親豈哀摧之庸釋玉厯紀叙適寒燠之已周普¶
<pb:KR4d0280_WYG_036-21a>¶
天之涯蹐地莫處恭惟羮墻在念衰絰以居貫兩儀而¶
與通行百代之既絶盡謹終追逺之義聖者能之推節¶
哀順變之規期巳逺矣願思託付之重少寛悲毁之懐¶
　　　小祥慰皇太后牋¶
僊游寖逺星嵗忽周痛結東朝悲纒率土恭惟作配上¶
聖收功中興含飴九重當聖子躬問安之養乗雲一旦¶
屬慈皇有厭世之心兹厯春秋之更宜深霜露之感冀¶
寛摧慕以迪夀康¶
<pb:KR4d0280_WYG_036-21b>¶
　　　小祥慰皇后牋¶
頃自慈皇窅然厭代蠢兹率土摧若無生甫臨祥制之¶
期益切坤儀之痛恭惟輔成聖治偕罄孝思躬服衰麄¶
行古者三年之制感深霜露厯星躔二氣之同可無寛¶
譬於皇情庶以慰安於聖母¶
　　　小祥慰皇帝表¶
仰慈極之僊游邈焉寖逺稽攝提之嵗叙倐爾既周哀¶
切中宸感深率土恭惟慕親之篤亘古莫儔受精微之¶
<pb:KR4d0280_WYG_036-22a>¶
傳揭為聖治念鞠育之厚備極孝思心注羮墻體安苫¶
塊德通天地誠動華夷方祥制之甫臨計皇情之彌切¶
願寛聖性遵節哀順變之文庶奉母慈盡謹終追逺之¶
義¶
　　　小祥慰皇太后牋¶
海宇天傾慈皇仙去期云已久哀則有餘恭惟蚤擅媧¶
皇之功光輔文考之治謂緜億齡之夀同享五日之朝¶
祲遽結於橋山感益深於興慶甫兹祥制倍切皇情冀¶
<pb:KR4d0280_WYG_036-22b>¶
抑哀摧仰以遵遺誥之訓用精調御庶少寛嗣聖之心¶
　　　小祥慰皇后牋¶
聖主慕親之切亘古窮今海宇感化之深跼天蹐地矧¶
惟坤徳罙極睿情恭惟順事慈皇周旋聖孝屬兹一旦¶
仙馭為帝鄉之遊胡不萬年褘衣陪鳳闕之養期雖已¶
久哀則未忘願抑至情式遵中制¶
　　　髙宗大祥起居皇帝表(代石湖/)¶
酌祖有臨尚兹遏密奉親為恱可後燕怡再更祥制之¶
<pb:KR4d0280_WYG_036-23a>¶
期倍極皇情之感恭惟受舜之託見堯而知法度用彰¶
彌切羮墻之念嵗時亟易自興霜露之懐然禮本稱情¶
孝當養志願儲祉福仰寛三宫追慕之情用億神人俯¶
慰四海勤劬之望¶
　　　髙宗大祥起居皇后牋¶
服堯結戀彌惻皇心承舜解憂率資隂教禮無違者祥¶
則擴然恭惟儷聖膺圗自家刑國共底天民之阜孰¶
非祖武之繩弓劍已藏攀龍胡而寖逺羮墻如在悵駒¶
<pb:KR4d0280_WYG_036-23b>¶
隙之莫留倐臨再期冀襲多祉庶裨養志之孝以燕在¶
天之靈¶
　　　髙宗大祥起居皇太后牋¶
太上神遊彌切羮墻之念慈闈淵抱每興霜露之懐奄¶
届祥除益深摧慕恭惟補天立極嫓聖膺圗輔三紀之¶
垂裳靖四方而按堵仰橋山之結戀望斷龍胡悼羲馭¶
之迅遷感深駒隙情則痛甚時方廓然願抑悲摧調¶
珍膳玉食之御益迎夀祉慰聖子神孫之心¶
<pb:KR4d0280_WYG_036-24a>¶
　　　髙宗大祥起居夀皇聖帝表¶
堯喪躬服舜慕日深悼天運之巳遄倐祥除之甫暨緬¶
惟注想尤極増悲恭惟聰明憲天仁智冠古起積弊之¶
俗處縗麄者三年盡大孝於親立標準於萬世竊思痛¶
甚之念未憗廓然之時願寛攀摧益厚宣節仰順慈¶
幄含飴之適俯安聖君問寢之心¶
　　　髙宗大祥起居夀成皇后牋¶
服堯之喪莫攀仙馭輔舜之孝允屬坤儀倐祥制之甫¶
<pb:KR4d0280_WYG_036-24b>¶
臨計哀悰之彌切恭惟克躬婦道合徳聖心方慈皇奉¶
親茂揚彤管之教適太上厭世悵然白雲之乗輔行三¶
載之麄縗共示百王之檢柙劇神遊逺矣之痛適淵抱¶
廓然之時冀抑悲摧慰聖心之養志益思寛譬奉長¶
樂以含飴¶
　　　髙宗大祥慰皇帝表¶
四海纒悲服堯喪而甫既九重養志體舜慕以未忘逮¶
此祥除可勝淵抱恭惟配天與合繩祖有臨孝理冠於¶
<pb:KR4d0280_WYG_036-25a>¶
百王道原得於三聖治而繼治坐臻法度之彰嚬有為¶
嚬益注羮墻之念方慈極畢縗麄之制宜聖君進寛譬¶
之言閱駒隙之光感暑寒於天運問龍樓之寢叢福慶¶
於皇家¶
　　　慰皇后牋¶
燕髙廟之神百靈薦敬畢堯喪之服三殿纒悲情則¶
廓然禮無違者恭惟道尊儷極教始自家端有姒之儀¶
刑輔成聖孝想橋山之弓劍易閱天時倐届祥除益深¶
<pb:KR4d0280_WYG_036-25b>¶
感慕冀迎祉福上解兩宫之顔永億神人俯偕四海之¶
望¶
　　　正旦慰皇帝表¶
親養奄違方宸衷之在疚天行已駛倐嵗叙之更端舉¶
海宇以悲纒識君心之痛甚恭惟尊惟歸父契堯舜之¶
相傳孝則動天雖曾閔而有愧五表始還於素幄三年¶
躬服於麤衰簡䇿所無華夷胥感屬届元正之旦遐追¶
五日之朝想惟至孝本於寧神而節哀所以順變俯安¶
<pb:KR4d0280_WYG_036-26a>¶
率土之望仰慰在天之靈¶
　　　慰皇帝正旦表¶
龍髯莫攀凛聖情之在疚駒隙已駛倐嵗律之載新凡¶
屬幬持可勝跼蹐恭惟色養之謹超冠古今孝思之誠¶
感格天地念萬物莫親恩之報而三年茹服舎之哀緬¶
聞異域之傾心咸仰中天而稽首况暑寒之逓易凡燧¶
火之㡬更冀奉東朝之顔用承眷注勉遵先帝之訓少¶
節悲摧¶
<pb:KR4d0280_WYG_036-26b>¶
　　　起居皇太后牋¶
更三聖之傳離明善繼極兩宫之奉坤徳彌尊格宗社¶
以儲休自閨門而叢慶恭惟徳兼任姒教被家邦立極¶
中興之初含飴累洽之旦助揚神化人法地而法天宻¶
啓帝衷道傳舜而傳禹而况蘿圗增固蓂莢告祥塵外¶
風光晏襲三靈之社壺中日月長稱萬夀之觴¶
　　　卒哭慰皇帝表¶
祲纒慈極致養莫追痛結宸衷厯時斯久普天内外望¶
<pb:KR4d0280_WYG_036-27a>¶
日悲摧恭惟全大孝以奉親盡誠心而繼志茂隆聖徳¶
有増上古之光申介親齡宜衍萬年之福瞻興慶以如¶
在悼鼎湖之莫攀亮隂方仰於不言成事俄聞於易祭¶
伏願少裁戀慕之痛注念繼承之艱恪遵遺誥之言益¶
思順變欽奉東朝之養庶用解憂¶
　　　發引慰皇帝表¶
親闈棄養天運如流栁馭戒期倐驚緬邈楓宸永慕尤¶
極悲摧恭惟心合帝王孝踰曾閔掃易月之陋念親徳¶
<pb:KR4d0280_WYG_036-27b>¶
之難酬告因山之成悼僊游之益逺睿斷夐超於今古¶
哀誠丕感於華夷伏望少抑至情俯循中道式慰東朝¶
之眷是誠先帝之心¶
　　　冬節慰皇帝表¶
養違親極莫追五日之朝候變天行倐届一陽之復眷¶
流光之已駛仰淵抱以奚堪恭惟襲爵紹堯奉親如舜¶
養志為大收帝王力行之功承顔不違盡曾閔難能之¶
孝謂萬年勤鳳闕之事廼一旦抱龍胡之悲邇遐無間¶
<pb:KR4d0280_WYG_036-28a>¶
偕痛天傾代謝不停甫臨日至想宸衷不已之慕結親¶
徳罔極之思共願仰慰母慈俯矜民欲任大守重謀惟¶
宗社之休順變節哀少寛霜露之感¶
　　　又¶
親闈不待悼杞國之天傾嵗運已行書魯臺之日至悲¶
纒淵抱痛極民區恭惟如舜紹堯傳心是道窮今亘古¶
盡孝於家方勤興慶之朝遽紹鼎湖之祲報德罔極緬¶
帝鄉白雲之遊流光不居甫陽氣黄宫之復共願納近¶
<pb:KR4d0280_WYG_036-28b>¶
臣之寛譬解慈極之悲摧力務寧神是為順變¶
　　　代趙提刑遺表¶
雨露疏恩許還官政隂陽為冦莫究天年尚延屬纊之¶
期少布戀軒之悃伏念臣受材么麽逢世休明䇿足仕¶
塗素佩教忠之訓致身朝列昔䝉越次之知繼三把於¶
州麾仍屢持於使節罷駑自力期上最於中天試用罔¶
功偶逃刑於司敗氣衰得疢福過挺災思假息於清閑¶
用祈哀於洪造俞音賜可指里社以未前大數有終寧¶
<pb:KR4d0280_WYG_036-29a>¶
膏肓之容療將殞生於泉夜終結戀於聖時忍一死於¶
須臾思片言之補報仰祈聴察俯鑒哀誠伏願力行帝¶
王遴擇文武集和戎之福普暨華夷收偃伯之功用光¶
今昔大孝念無窮之計慕親寛弗及之悲綏御至和演¶
椿齡於西極寅羞備奉供綵戲於東朝儻天地之恩猶¶
或聴之則螻蟻之願於斯畢矣¶
　¶
　¶
<pb:KR4d0280_WYG_036-29b>¶
　¶
　¶
　¶
　¶
　¶
　¶
　¶
　江湖長翁集巻三十六¶
