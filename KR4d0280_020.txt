# -*- mode: mandoku-view; -*-
#+TITLE: 江湖長翁集
#+DATE: 2015-08-25 00:02:25.949079
#+PROPERTY: ID KR4d0280
#+PROPERTY: BASEEDITION WYG    
#+PROPERTY: JUAN 卷二十
<pb:KR4d0280_WYG_020-1a>¶
欽定四庫全書¶
　江湖長翁集巻二十　　　　宋　陳造　撰¶
　　七言絶句¶
　　　題傅商卿家壁二首¶
表表兩卿吾莫逆青芻白飯玉為醅因循桑下成三宿¶
解后花時更一来(兩卿傅商卿/龔澤卿也)¶
酒處清譚燭下棋歸期初未厭遲遲若為徑作翩然去¶
明日隂晴可得知(時兒有訊初三日過華/村予以及曉先一日去)¶
<pb:KR4d0280_WYG_020-1b>¶
　　　題彭尉軒壁三首¶
小軒肯許置琴書客邸僧垣總不如豈但郎君可棋酒¶
舊便江水煮江魚¶
甓社家居水四環房陵官舎秪重山客中一旦兼雙美¶
山影江光袵席間¶
軒成首作梅仙客再到園池更可觀日有脊令栖小樹¶
時看鸂䳵下前灘¶
　　　題吳子隆兼隠二首¶
<pb:KR4d0280_WYG_020-2a>¶
盛吉低眉亦問囚不疑斷獄但春秋定知小試皮鞭罷¶
却喚樵青薦茗甌¶
元亮官居亦松菊次山生事有笭箵酒如欵乃聲中醉¶
目向平反笑處青¶
　　　次韻張守仲思食車螯¶
斥除介甲更加鞭雋永豐腴舊所便蟶弟蛤兄從倚市¶
車公酒處信光前¶
　　　寄趙宰三首(同趙子野吳子隆趙楊子登頫江/樓小酌楊子以約客之北山先躍)¶
<pb:KR4d0280_WYG_020-2b>¶
　　　　(馬去急/筆賦此)¶
頫江山水簷楹外壮觀風煙畫軸中詩客去留俱不惡¶
緩揺吟轡倚天風¶
猛士語難熊虎様畫樓山立水雲間雄豪等作詩家助¶
酒處吟牋莫放閑¶
北山何意阻清遊似為江山挽得留客未言歸君好事¶
此盟端肯再尋不¶
　　　學宫諸生飲邀予與子野同之三首¶
<pb:KR4d0280_WYG_020-3a>¶
同簉儒宫把一觴鹿鳴伐木奏深堂要防技癢論文地¶
莫憶前宵放酒狂¶
少日峨冠英俊塲課餘觴詠共徜徉孰知薄宦江湖去¶
頻夢爐亭餅飥香¶
忍飢不嗅嗟来食强項從教俗子嗔乘閑甘作不速客¶
好事無非我輩人¶
　　　登頫江三絶趙宰増為四復次韻荅之¶
泛香樽俎飛雲上着色江山泚筆前乾鵲鳴鳩共晴晝¶
<pb:KR4d0280_WYG_020-3b>¶
長紅短緑各華年¶
　　　　右追和¶
流光何忍太忽忽一叚清歡歘夢中頼是緘藏玉雪句¶
老人他日苦頭風¶
兩豪揮筆對江山恠底風蜚齒頬問雕虎未馴金索緊¶
長鯨已鱠釣竿閑¶
兩夜北風吹石裂雪神驕蹇更淹留羇人坐歎肌生粟¶
媚白妖紅耐此不¶
<pb:KR4d0280_WYG_020-4a>¶
東園北寺非無約瘦骨禁寒未敢前寄語驚風并急雪¶
多情多感况中年¶
　　　贈相士潘翁二首¶
平時鏡裏笑頭顱道我為官已近諛但遣餘年猶甲子¶
不妨絳老尚泥塗(翁謂予/頗夀)¶
涼涼寂寂不闗天自詭詩窮五十年君比老夫癡又甚¶
更教斵句當行纒¶
　　　題乾明寺壁(用趙子/野韻)¶
<pb:KR4d0280_WYG_020-4b>¶
不待車輪四角生欲行還駐為交情又成一笑渌樽晚¶
詩巻竹風相與清¶
　　　題栢氏壁二首(二月二/十七日)¶
客裏春光似許忙還家餘㡬酒邊狂酴醾芍藥芳期在¶
不問蕪菁滿意黄¶
夢覺號呼攧鷂風忽驚膚粟似深冬凄凉斂白收紅後¶
頼有春醪琥珀濃¶
　　　次梁教授見貽韻五首¶
<pb:KR4d0280_WYG_020-5a>¶
紅塵半世僅緋衫白首官曹兩換銜羞見淮鄉隠君子¶
紫芝黄獨老嵌巖¶
沐猴豈合纒章服野馬如今脱轡衘屈指悔来坡下路¶
瘦笻隨客上巉巖¶
誰向仙曹接勝譚金泥天篆署氷銜如聞不惜蜚霞佩¶
乞與耕莘與築巖¶
藏室仙經玉作函一編當復翠鸞銜即今尚喜觀書眼¶
月射清池電耀巖¶
<pb:KR4d0280_WYG_020-5b>¶
敝帚千篇漫手緘分無三字入官銜消磨不盡干雲氣¶
時作長虹貫夜巖¶
　　　喜雨口號呈陳守伯固十二首¶
旱風蟲孽久挻灾好雨如今陸續来誰道天人不相與¶
青章解挽帝心回¶
共説邦君禱雨時䀌如疾痛切膚肌公心一片秋空月¶
可但圓通大士知(使君近請/觀音祈雨)¶
未明出作夜深歸敢怨今年雨後時豈獨旱杷全好在¶
<pb:KR4d0280_WYG_020-6a>¶
晩秧不死尚堪移(淮鄉散種/日以旱杷)¶
醮壇初上水沉煙甓社龍公敢晏眠為建清泠三萬斛¶
坐令翠宻舞中田¶
貨絶交通腹殷雷人家一雨便春臺即看商販接踵集¶
已有米船銜尾来¶
錢輕幣重病吾農未有竒方起困窮粗遣年豐官糴粟¶
少令錢幣各通融¶
使君手有垂雲帚虐魃妖螟掃不餘十頃飛蝗戴蛆死¶
<pb:KR4d0280_WYG_020-6b>¶
已濡銀筆為君書(是夏凌塘飛蝗十頃許忽至人方/憂懼繼皆抱草死一蛆食其腦)¶
癘疾流時囊探九羸癃十九得安全再煩起死回生手¶
挽作山城大有年¶
邦人苦旱日呻呼公比邦人更瘠臞賀雨歸来人競問¶
邦君今日解顔無¶
得句聊将頌作霖開樽亦復陋孤斟南亭舊約何時踐¶
志喜從公更一吟¶
嵗收粗足蟄飢雷不頼門生送酒杯坐遣将軍捫腹笑¶
<pb:KR4d0280_WYG_020-7a>¶
端知此恵有從来¶
雨後郊原小杖藜行人相語各伸眉即今極目如雲稼¶
曽是蝗蟲盖地皮¶
　　　漫與¶
與世端如上瀬船還家稍辦買山錢松風吹斷蓬瀛夢¶
詩酒淋漓送暮年¶
　　　䟦簡齋二帖¶
夜光一百八十七(簡齋三進劄共/一百八十七字)有底六丁忘下收宻¶
<pb:KR4d0280_WYG_020-7b>¶
勿端知紫皇側鎮欀猶計子孫謀¶
　　　無題¶
多譽庸非蠲忿草一謙良是辟兵符先生謦欬忘鷄口¶
俗子過逢動虎鬚¶
　　　陳君美許仲和赴省病不能出錢以二絶句¶
修程快著祖生鞭勝日同乘李郭船自愧不能扶病去¶
郭南亭上看登仙¶
何人把酒送揚舲定復從容栁下亭共説歸時栁隂合¶
<pb:KR4d0280_WYG_020-8a>¶
與君衫色闘青青¶
　　　春暖贈梅喜作二首¶
晴日烘開粟玉葩嬾隨霰雪送年華淮鄉地冷開雖晩¶
竟是人間第一花¶
手撚芳枝酹渌樽東君乃有發生恩即今省暖銅瓶水¶
羅幙圍香共晏温¶
　　　遊山陽十首(予於山陽似有宿契頻遊焉遊必/久留丙戌正月以事再到成十詩)¶
　　　　(觸事感懐隨得/書之遂無倫次)¶
<pb:KR4d0280_WYG_020-8b>¶
山陽城外艤舟初先問黄公舊酒壚空有向来觴詠意¶
嵗華不貸白髭鬚¶
邗溝帆席即長淮鬢未霜時慣徃回絳縣老人今若此¶
此生更復㡬番来¶
官池二十四鴛鴦錦綵争鮮伴醉狂翡翠有兒知更好¶
㡬時飛到酒樽傍¶
玳筵當日小紅裳珠壓雙丫十嵗强回首方知但青子¶
胡琴聲裏怨茶商¶
<pb:KR4d0280_WYG_020-9a>¶
故人不復倒奚囊但有荒阡䕃白楊魂定可招吾得已¶
試吟楚些命巫陽¶
髙郎胷次著瀟湘亭枕城闉野趣長我欲亭西分一曲¶
白鷗波外自嗚榔¶
㑹看亭下水涵空菡蓞香中理釣筒北道主人吾有託¶
不應獨饗北窓風¶
多許金釵換好辭長巾短帊縷金泥老来詩力知何似¶
細訪香羅騐舊題¶
<pb:KR4d0280_WYG_020-9b>¶
劉伶臺畔酹金巵寂寂荒丘帶晚暉今日先生不能飲¶
婦言屏棄未為非¶
熈臺楚觀小開樽老去登臨易斷魂蹀血龍荒平昔志¶
即今搔首望中原¶
　　　招山陽髙徐二生飲二首¶
梅花時節屢開樽欲贈梅花欠可人今日有人梅様好¶
遟君同賞雪中春¶
欲作山隂興盡回良思與子共銜杯要須人境俱清絶¶
<pb:KR4d0280_WYG_020-10a>¶
好抱瑶琴踏雪来¶
　　　題因老松江煙雨圖二首¶
逺峰近薄鑑中浮每泊行舟十日留雨望晴臨俱不惡¶
最憐煙靄暝髙秋¶
千里湖山宿霧昬倚欄一筆解平吞漁郎好在收綸罷¶
想踞笭箵共一樽¶
　　　題因師百鴈圖二首¶
蓼灘蘆渚好徜徉肯便雲天去作行未用選奴防夜燎¶
<pb:KR4d0280_WYG_020-10b>¶
不妨結伴傲晨霜¶
聞道崔公作蘆鴈端如荘叟玩鯈魚騫翔唼啑妙百態¶
君看老因槃薄餘¶
　　　題因師蒲桃圖二首¶
因師寫物三昧手公取天機付筆端坐想瑛盤分磊磈¶
憶嘗貝齒氷(去/聲)廿寒¶
晶熒壓架紺珠圓苒蒻縈風露葉鮮病酒人方渴羌似¶
為師開巻忍饞涎¶
<pb:KR4d0280_WYG_020-11a>¶
　　　八月十二日夜偕客賞木犀八首¶
氷蟾蜚下一天霜領畧巖花旖旎香我亦小園清絶處¶
與君同命醉為鄉¶
謝蘭潘璧少年塲玉麈金罍度夜央老子遽能忘此興¶
且容投杖喚胡床¶
朋来濟濟盡嘉賔飲興翩翩笑語真絶勝謫仙邀月醉¶
當時和影秪三人¶
露顆零空沍欲氷風姨收盡晩林聲金波冷浸山河影¶
<pb:KR4d0280_WYG_020-11b>¶
直為髙陽酒伴明¶
衰懐對客便超然病骨枝梧勝去年未作槌腰摩腹想¶
尚堪渌蟻翠蛾前¶
客間那不笑翁癡酒處猶須古錦為不道詩成還玉雪¶
聊慿一解桂娥頥¶
人間雨恨更雲愁月殿僊娥替汝羞試酹此觴堅後約¶
與人晴霽作中秋¶
酒邊先起未須扶猶聽槌床擊唾壺風月撩人成不寝¶
<pb:KR4d0280_WYG_020-12a>¶
隔墻却擬應歌呼¶
　　　曉枕二首¶
兩鴨驚鳴轉五更幽人宿酒未全醒小軒秪似孤舟上¶
憶得霜湖帶夢聽¶
銅九驚破将軍夢銀箭催登朝士車老朽布衾酣曉暖¶
晨烏夜鶴莫愁予¶
　　　書城北尼庵二首(時觀諸/公射)¶
小揺蛇影鳥驚墮已落背毛牛自如瞢欲分朋慙老病¶
<pb:KR4d0280_WYG_020-12b>¶
與渠甘作典籌舒¶
諸郎弓力勝黄間中㦸穿楊氣貌閑樂府新傳朱鷺曲¶
看君飛矢下隂山¶
　　　漏澤院四絶句(偕羊統制三臧二孟射于/漏澤園寺主置酒為賦)¶
雪翎如扇十鈞弓霹靂聲前玉斚空人似堵墻争指似¶
少年塲裏著衰翁¶
雋遊分破北窓眠笑撚吟髭看控弦久䄂飛馳銀管手¶
為渠塗改角弓篇¶
<pb:KR4d0280_WYG_020-13a>¶
将軍弓力今羊侃病渴歸来似長卿抹羽尚堪支十槊¶
憶看衘尾餓鴟鳴¶
粹公頗似廬山逺美酒還因我輩沽想得静看豪飲罷¶
一燈彌勒伴跏趺¶
　　　題墳庵壁四首¶
餬口卑官似不逢解将觴詠當千鍾劣優何似隆中叟¶
投老歸来作卧龍¶
損益纔通理洞明不應知死異知生惜無人把宣尼語¶
<pb:KR4d0280_WYG_020-13b>¶
説似當年尚子平¶
鍾鳴已飯尚来遊竹好排門不待求争席饋漿吾不計¶
此身滄海信虚舟¶
寂寞江湖吏隠翁平生純黙養胷中即今技癢餘詩癖¶
時昡晴霄作綵虹¶
　　　東荘小留四首¶
南陂荒茀已成圍北墅田租頗應期兩地徑規槃薄地¶
小為庵屋大為池¶
<pb:KR4d0280_WYG_020-14a>¶
夾溝欲挿栁千株遶舎先營五畝蔬供爨禦冬須次第¶
西歸新得務農書(是書得/之歸州)¶
親朋樽爼日周旋無恨歡情到酒邊底許擠排作尊客¶
秪令撫已歎衰年¶
接屋連墻翠宻中炊香羮玉飽過從人将逋客為同社¶
地與斜川作附庸¶
　　　雨中題栢氏壁二首¶
行尋詰屈躡﨑嶇已謝鄰翁果下駒北走松楸無數里¶
<pb:KR4d0280_WYG_020-14b>¶
杖藜筋力尚枝梧¶
蘇端頗慣招新客御叔何煩訝聖人未用平章舊新雨¶
一樽聊喜對情親¶
　　　次韻楊宰愛竹¶
看竹排門愛靚深青青不受雪霜侵誰知倦客幽尋去¶
老越風波亦此心¶
　　　次韻楊宰思庭竹¶
數尋脆碧裊輕隂嵗不知寒暑不侵屬厭吟風仍嘯雨¶
<pb:KR4d0280_WYG_020-15a>¶
盡收縣解入琴心¶
　　　寄郢州崔守八首¶
陽闗聲斷酒盃殘昨夢回思變暑寒七見蟾蜍作圓缺¶
四馮鱗羽問平安¶
嘗記停驂古郢州待晴曽是賈胡留錦囊亦有陽春句¶
不得親題白雪樓(時以雨且忽忽/不曽登白雪樓)¶
楚郢繁雄亞上都莫愁風韻未應殊小園依舊深紅色¶
曽辱遨頭載酒無¶
<pb:KR4d0280_WYG_020-15b>¶
碧香當日薦金船桑落宜城不直錢一自黄堂沉醉後¶
至今追憶尚流涎(是時黄堂留飲次/日酒甚佳自釀云)¶
别乘修程驥騄馳書来猶肯記衰遲每思膠漆班荆地¶
敢忘風波在莒時(同黄倅舟行之官/共經風波之畏)¶
雍郎髙韻似文同水墨仍參二米風解搴山川歸短幅¶
可能陸續寄来鴻¶
将軍競病舊能詩黄絹于今玩色絲何日酒兵鏖筆陣¶
未應羽檄諗交綏¶
<pb:KR4d0280_WYG_020-16a>¶
牙板聲中斂翠眉時應歌我遣懐詞豈知薄宦飄零去¶
無復風情似舊時¶
　　　送吳子隆節推之官信州五首¶
人生窮達後愚賢宦路何妨小着鞭三釡吾今嗟弗洎¶
奉親東下羨登仙¶
行行幕府泛蓮初井井官曹遊刃餘當路急賢飢渴似¶
不須衘袖子公書¶
共把離杯栁影邊栁枝如線拂歸船枝枝似恨人輕别¶
<pb:KR4d0280_WYG_020-16b>¶
顰不成眠更可憐¶
幕中婉畫得斯人郡政應從到日新銀鑛金苗休刺口¶
秪将耕稼富州民¶
連城照乘動分珍他日詞壇著散人詩筆有神官有暇¶
楚鱗燕翼要頻頻¶
　　　次程平叔韻二首(戍三月二十日南徐水教陪/程同年登金山繼遊西園置)¶
　　　　(酒程有/詩次韻)¶
故人常嘆别時長一笑眉開色便黄領畧西園好風景¶
<pb:KR4d0280_WYG_020-17a>¶
慿君更喚郭汾陽(同年折簡/郭統制)¶
詩情對景可勝長酒與鵝兒闘嫩黄忠貫主人真好事¶
肯来訾省沈東陽(郭侯即時至郭/有堂名忠貫)¶
　　　閲水教次前韻¶
戈船干柂截江長殺氣氛昬日氣黄江畔詩翁泚椽筆¶
射蛟無復羨樅陽¶
　　　程言聚散有感次前韻¶
不須勸醉翠眉長莫問何時腰下黄賸喜相逢各强健¶
<pb:KR4d0280_WYG_020-17b>¶
免教聞笛賦山陽¶
羣芳圍坐引盃長滿目深紅間淺黄寄語東君好憐客¶
水西花外慢頽陽¶
垂栁揺絲千尺長栁隂深處轉鸝黄把杯借聽歌聲醉¶
絶勝酸寒尉溧陽¶
歩趂遊人歡意長誰交鶯燕强雌黄憑欄凝佇多佳麗¶
底羨簪花醉洛陽¶
　　　再次韻(平叔吾南道主人酒處吟詩遂成/巨軸後章褒予太過作詩謝之)¶
<pb:KR4d0280_WYG_020-18a>¶
掉鞅詞塲缺寸長端如䇿蹇趂蜚黄彌明小貸凌侯喜¶
太白猶堪客紫陽(六一作李白詩/乘雲紫陽家)¶
㣲風不放浪紋長噞暖跳魚三尺黄秪欠髙荷䕶千韈¶
醉粧濃艷媚斜陽¶
　　　再次韻(程同年之子與予孫㦿侍/側不應詩不及之用韻)¶
二子峨冠共我長即看紫綬映銀黄不須握手論家譜¶
更舉宣尼與伯陽(用孔/融事)¶
　　　次韻贈郭侯¶
<pb:KR4d0280_WYG_020-18b>¶
郭侯智勇兩俱長驛騎何時詔檢黄(闕/)¶
看君萬旅出漁陽¶
　　　侯拉客歸置飲再次韻¶
将軍恩意為誰長酒未闌殘日脚黄儻有春風四絃手¶
真成留客醉潯陽¶
　　　趙通判有詩次韻二首¶
霍(闕/)無短似無長驚見新詩寫硬黄魚在九淵終玉食¶
世間濡足羨浮陽(趙宗室/詩後出)¶
<pb:KR4d0280_WYG_020-19a>¶
短歌對酒不能長猶勝車塵撲面黄我自闗門寳崇鼎¶
從渠晞價尚咸陽¶
　　　吟詩自笑用前韻¶
文字光騰萬丈長錦官老杜豫章黄投荒忍死經人鮓¶
討飯充腸上岳陽(南昌詩我雖窮至骨猶勝杜陵/老憶昔上岳陽一飯從人討)¶
退歸我欲學真長君定才名江夏黄考父舊嘗晞吉甫¶
陵陽端的嗣黔陽¶
　　　病起二首¶
<pb:KR4d0280_WYG_020-19b>¶
老去難堪痼疾纒支離甘受衆人憐出門定被将迎困¶
𦂳閉風窓聽雨眠¶
舞席歌筵自闊疎麴生久送絶交書平生嗜好消磨盡¶
留得枯棋了索居¶
　　　口號十首呈程殿撰¶
白璧明璣每墮前續貂輙復聳雙肩一從歸作漳濵卧¶
不寄詩筒恰五年¶
歡意長隨夜漏長隆寛盡貸酒邉狂東歸秪有南窓夢¶
<pb:KR4d0280_WYG_020-20a>¶
夜夜掀髯錦瑟傍¶
八月襄城暑始回水仙争趂玉梅開當時二物知天意¶
共報公家福鼎来¶
芳信飛来自月宫月中桂茂劣能容素娥封殖非無意¶
準擬公家不盡供¶
福地常披十幅圖仙翁隠處玉為壺九華山側雙峰下¶
還許儂分半席無¶
郎君衮繡照鴛行詩老時須住帝鄉即見翹材闢新舘¶
<pb:KR4d0280_WYG_020-20b>¶
預應緑野敞深堂¶
公家昆季盡時賢叔也驊騮擬度前書諗親庭先静退¶
至今文采照林泉¶
童顔緩緩閲荘靈鬢影青青表帝庭後四六年同此夜¶
台星光映老人星¶
故人折栁送東轅不羨當年李郭船囊錦鴟夷有供給¶
自疑身是御風仙¶
帝所鄉闗等是家奚囊納納盡天葩西湖久待公題品¶
<pb:KR4d0280_WYG_020-21a>¶
莫遣波神妬九華¶
　　　題史髯詞巻二首¶
方朔嵗星仍客星竊桃他日太狂生㡬時又泛靈槎去¶
平掇天孫翠織成¶
南風未蟄浙江波倦客閑愁似許多安得雙鬟如阿素¶
紅檀聲裏釂金荷¶
　　　贈包道二首(靈應庵呂公齋/包公留飯作)¶
吟風嘯月是真常何處無何更有鄉我與吕仙俱不死¶
<pb:KR4d0280_WYG_020-21b>¶
静看烏免幻炎涼¶
何妨塵外却塵中風舞寒漪月印空洗鉢與渠同一飽¶
未憂交臂失回公¶
　　　暮春泛西湖次口號韻呈程待制十首¶
客舟日日野芳前鶗鴂鳴時始息肩無絮可漂花可藉¶
良辰樂事屬明年¶
湖山引興尚能長小貸詩愁放酒狂蝴蝶應憐落春後¶
無聊時近緑樽傍¶
<pb:KR4d0280_WYG_020-22a>¶
重到西湖可便回前年待得水芝開慿君問取閑鷗鷺¶
親見跳珠濺客来¶
㡬飯南山佛老宫詩昌譚勝每舂容不妨重就山間宿¶
蔬筍香茶未闕供¶
何須履道寫新圖不用悲歌缺唾壺巖壑清竒皆我有¶
利名韁鎖向来無¶
老来已謝著書忙但向清遊訪睡鄉寄語深師與包叟¶
可無客枕假雲堂(深醫僧包知堂/道人予與之熟)¶
<pb:KR4d0280_WYG_020-22b>¶
行行撫事念前賢修竹祠西碧嶂前不復船歸下雙鶴¶
空緣酒渴酌寒泉¶
已規觴詠了餘齡徑自無何到大庭左界何人與調䕶¶
酒星移近少㣲星¶
矲矮欄干錦繡筵欄邉仍泊女郎船凭欄笑指元真子¶
不是詩仙是酒仙¶
詩到雙峰自一家紛綸仙卉雜天葩㡬時共載西湖去¶
千紙看公寫物華¶
<pb:KR4d0280_WYG_020-23a>¶
　　　題濟勝七物¶
　　　　一拄杖¶
驚蛇却大破莓苔笻竹隨公㡬往回龍化葛陂應未忍¶
為扶衰病作陳雷¶
　　　　二扇¶
何人月様剪霜綈改就新詩却自題為惜持盃折花手¶
免教遮日歩蘇堤¶
　　　　三錢箧¶
<pb:KR4d0280_WYG_020-23b>¶
與人替得杖頭閑日日蓮塘栁岸邉爛醉質衣吾不問¶
歸時猶有買舟錢¶
　　　　四筆囊¶
毛錐老去未輕投革帶羅囊特命収準擬西湖持酒處¶
偕翁濡首破詩愁¶
　　　　五酒榼¶
相從有命每傾舒不寄轅端即坐隅肯落蘇家慳婦手¶
深藏云待不時須¶
<pb:KR4d0280_WYG_020-24a>¶
　　　　六釘鞋¶
㡬歩山間屬雨餘徐行猶可當安輿計功髙出芒鞋上¶
傍險衝泥得屢書¶
　　　　七村童¶
貌野言傖却近真客前疎畧不能嗔折花替我簪紗㡌¶
看竹須渠問主人¶
　　　題史髯詩巻後二首¶
平生一士萬金多更恨詩人餓澗薖羇旅忽成開笑口¶
<pb:KR4d0280_WYG_020-24b>¶
軟紅塵底得隂何¶
腦脂侵眼耐昏眵詩巻猶便小字題浪信竒方須損讀¶
即今刮膜勝金篦¶
　　　寄題髙賔王詩後巻¶
韶頀充庭簉漢官鋪紓宏偉歎才難髙郎袖有如椽筆¶
却伴秋蟲弔夜寒¶
　　　泛湖十絶句(道終日/懽意)¶
荷面跳珠小濺衣酒邉團扇已停揮濕雲收盡人間暑¶
<pb:KR4d0280_WYG_020-25a>¶
却度西山載雨歸¶
浦溆樓臺逺近殊樽罍隨處小踟蹰髙郎頗勝髙常侍¶
解把西湖敵孟諸¶
銀筆曽煩贊此君即今墨色儼如新因君細數登龍日¶
十九年前入幕賔(予昔掌教呉門與劉東玉提幹同官/十五年矣其子收予詩二首盖與東)¶
(玉唱和/墨竹也)¶
嫩緑揺漪紅藕香雨膏煙膩午供涼西湖到眼真西子¶
莫信温柔别有鄉¶
<pb:KR4d0280_WYG_020-25b>¶
桃葉相逢但交臂李鬟何許費凝眸爾曹豈解文字飲¶
應道吾儕輸此籌¶
酒邉涼意雨餘生望夜重期看月明安得水仙㑹事發¶
巧隨人意作隂晴(是日隂涼再/約望夜泛湖)¶
底許行庖旋不空小舟如織浪花中盤珍爼實隨供給¶
亦有紅衣載短蓬¶
尋得詩人到醉鄉銀壺玉麈倍増光小囊賦就鴛鴦錦¶
一路荷花别様香¶
<pb:KR4d0280_WYG_020-26a>¶
玉人罷浴試梅粧詩客揮毫落夜光因病覆觴今破戒¶
為渠豪飲為君狂¶
樓前行客競昻頭樓上齊聲唱石州衮遍實催猶未徹¶
暑風晴月各新秋¶
　　　次韻趙帥二首¶
天公一笑晚雲殘戲與璇穹貼白團試問天風揺翠袖¶
玉肌何似玉笙寒¶
妓臺香裏漏聲殘金歩揺歌閙作團羯鼔更催銀字管¶
<pb:KR4d0280_WYG_020-26b>¶
等閑驚破一天寒¶
　　　又次看字韻二首¶
誰扶璧月上天端雪魄揚輝桂影寒照見羣仙擁仙伯¶
嫦娥定復轉頭看¶
明年屈指春来早定是元宵不苦寒十里珠簾火城夜¶
客来應許醉中看(帥侍有元/宵約故云)¶
　　　陳總管坐上贈寫竹妓二首¶
勁節蒼梢筆底寒一天風雪與堅頑回思擁扇賔筵見¶
<pb:KR4d0280_WYG_020-27a>¶
却為嬌嬈一破顔¶
此君寫影道機熟猶記涪翁詫子舟誰信紅衣萬鈞筆¶
擬分此𣲖嗣湖州¶
　　　十五夜再次趙帥韻¶
嘉賔飲興未䦨殘却倩纎纎奉雪團一笑舉杯邀月姊¶
為渠聊貸廣寒寒¶
　　　贈琴妓二首¶
夢中曽揖蔡文姬焦尾親傳半夜衣莫向詩人彈别鵠¶
<pb:KR4d0280_WYG_020-27b>¶
免煩衰泪對君揮¶
千紙争傳戞玉詞一庭渾卧借書瓻從今有問新知識¶
徑説江城女項斯¶
　　　次趙帥喜雪韻¶
府公憂國雪神知三白呈祥不待祈舊嵗新年多樂事¶
一時分付筆如飛¶
　　　次魏知元韻三首¶
客中把酒挹江山更藉詩人為解顔自是交遊十年舊¶
<pb:KR4d0280_WYG_020-28a>¶
向来相得立譚間¶
魏郎日共無喧酒舊學新詩得細論可見髙情重離别¶
又同一舸宿煙村¶
江城半月從遊樂别去知君剰有詩相望置郵三舎便¶
幸能時寄慰相思¶
　　　次姜堯章餞徐南卿韻二首¶
姜郎未仕不求田倚頼生涯九萬牋稛載珠璣肯分我¶
北闗當有合肥船¶
<pb:KR4d0280_WYG_020-28b>¶
風調心期契鑰同誰教社燕辟秋鴻莫年孤陋仍漂泊¶
可得斯人慰眼中¶
　　　又次銛朴翁韻四首¶
僧床正聼曉樓鐘客棹方占上水風喧靜未須岐出處¶
與渠心事各冥鴻¶
聞為詩魔掩貝多辭源衮衮倒洪河遥知傳誦日千紙¶
淇上髙唐無善歌¶
婪酣貴宦鮫綃帳贔屭功名泊浪沙誰似朴翁隨分過¶
<pb:KR4d0280_WYG_020-29a>¶
曹溪水煮趙州茶¶
㡬向西湖艤畫橈氷奩儼受衆峰朝即今去鴈将清夢¶
飛下長橋更短橋¶
　　　次史髯韻二首¶
痛憶分題把酒時暑寒誰遣隙駒馳芙蓉風露梅花月¶
又費騷人㡬首詩¶
已誤西湖鷗鷺約客舟西上更徘徊故人益嘆天涯逺¶
懐抱何從得好開¶
<pb:KR4d0280_WYG_020-29b>¶
　　　又次韻二首¶
愁為離羣老不禁詩来深得故人心自摩病眼添沈炷¶
滿紙晶熒翫碎金¶
向来湖上扶攜醉醉裏清吟雜雨聲此去淮西望京國¶
詩邉酒處若為情¶
　　　次韻趙帥蠟梅¶
窻底閑尋斷續香貼金誰此憩風裳漢姬嬾赴昭陽燕¶
宫額塗成却覆觴¶
<pb:KR4d0280_WYG_020-30a>¶
　　　寄趙帥三首¶
揚州燈火萬家春誰著詩翁寂寞濵舊臘新年無好況¶
何須更問紫姑神¶
銀鈎滿紙墮荆扉樂事如今與願違撫已可憐多病過¶
憶公深愧食言肥¶
先生列舘似翹材慣見瓊筵為客開夜夜元宵日寒食¶
一春儘可厠鄒枚¶
　　　再次韻趙帥見寄三首¶
<pb:KR4d0280_WYG_020-30b>¶
枝撑强趂火城春蹤跡猶煩問水濵更醉南州好紅紫¶
凝香詩伯是花神¶
前歡已悔東隅失後約如前敢再違連夜揚州昔年夢¶
小梅清瘦杏花肥¶
倐晴驟雨寒猶在約勒羣芳未盡開銷得燕堂千杖鼓¶
旋看錦纈褁條枚¶
　　　題杜彦敷山茶¶
丹艷濃粧媚晏温誰招妃子醉時魂此花信出此君下¶
<pb:KR4d0280_WYG_020-31a>¶
那有詩人来叩門¶
　　　次趙帥韻三首¶
眼眩如看九色霞女膚側理字棲鴉挽回春事憑詩力¶
留住風林欲褪花¶
遊人笑語問朝霞處處相隨攫肉鴉上冡歸来更乘興¶
醉依栁影藉梨花¶
詩仙催客共流霞不待髙城噪晩鴉好競春光醉良夜¶
即今庭院已飛花¶
<pb:KR4d0280_WYG_020-31b>¶
　　　次韻趙帥寒食四首¶
瘦島寒郊秪外臣先生俊逸更清新勸耕小出仍寒食¶
賸辦新詩報答春(是年寒/食勸農)¶
日佩詩囊侍貴臣向人肯作白頭新自今歌酒追隨去¶
猶有風煙一半春(得詩乃/二月望)¶
散吏容陪漢鼎臣隆隆恩意為誰新重来畫㦸凝香地¶
爛醉瓊枝璧月春(昨夕帥出/家姬痛飲)¶
夜雨勾芒正主臣晴雲暖靄曉来新小軿徑趂遨頭去¶
<pb:KR4d0280_WYG_020-32a>¶
共醉郊園爛熳春¶
　　　次韻趙帥¶
平山已自勝超然況復鶯花二月天管領鶯花屬仙伯¶
不應草草賦歸田¶
　　　十絶句寄趙帥¶
栁堤隂裏放船開識面人家首屢回莫訝春陽浮大宅¶
新陪詩伯唱酬来¶
一片飛花到客襟當時便有惜春心即今歸路慵擡眼¶
<pb:KR4d0280_WYG_020-32b>¶
紅影彫疎緑影深¶
欵陪仙伯燕池亭不但新詩老眼明鼓吹激天飛鳥墮¶
旌幢㸃水睡龍驚¶
金田碧野把盃前飛騎鳴弰簉玳筵五百年来逢此樂¶
府公今續謫仙絃¶
豪竹哀絲薦玉觴羽衣仙袂儼分行&KR0755;顔一為東君笑¶
媚白妖紅不敢芳¶
醉中記得新翻譜土苴梁州笑石州火急歸来傳好事¶
<pb:KR4d0280_WYG_020-33a>¶
為渠一洗世間愁¶
從公日日醉中歸挿鬢長分最好枝舊約何如趂新約¶
浪言燈夕勝花時¶
子駿福星方久照漁陽竹馬省相迎他時薤水休重問¶
市虎晨羊各用情¶
訟户無聲日燕閒驅馳風月笑譚間自今玉海添新集¶
與繼當年大小山¶
每上平山把酒巵海鴻泉驥滿烏絲風流人物詩書帥¶
<pb:KR4d0280_WYG_020-33b>¶
萬字千鍾更屬誰¶
　　　次韻趙帥五首(趙送牡丹瓊/花露見招)¶
平時花酒費詩催塊坐愁城誰為開六輩妖姬十從事¶
先生親遣斬闗来¶
前知紅藥飜堦處别許金腰一朶開名在金甌花㑹得¶
即看飛詔下天来¶
一昨波光修禊事賔奩俯枕玉奩開重遊鷗鷺應偷眼¶
定記曽陪杖屨来¶
<pb:KR4d0280_WYG_020-34a>¶
紅藥主人修月手渌樽許為故人開肯教客子如王式¶
一聽驪駒却悔来¶
南遊可待再書催芍藥酴醾陸續開看自花開到花落¶
紅蕖時候却歸来¶
　¶
　¶
　¶
　¶
<pb:KR4d0280_WYG_020-34b>¶
　¶
　¶
　¶
　¶
　¶
　¶
　¶
　江湖長翁集巻二十¶
