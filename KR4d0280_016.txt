# -*- mode: mandoku-view; -*-
#+TITLE: 江湖長翁集
#+DATE: 2015-08-25 00:02:25.869744
#+PROPERTY: ID KR4d0280
#+PROPERTY: BASEEDITION WYG    
#+PROPERTY: JUAN 卷十六
<pb:KR4d0280_WYG_016-1a>¶
欽定四庫全書¶
　江湖長翁集巻十六　　　　宋　陳造　撰¶
　　七言律詩¶
　　　次韻楊宰食蓮戲作¶
平時蓮實吾羊棗日飫甘寒不自疑病恐傷生嚴食事¶
居多節口甚嬰兒舌融沆瀣詩能説手掬珠璣我屬思¶
對酒移風勞想像静看千柄泛前池¶
　　　再次韻¶
<pb:KR4d0280_WYG_016-1b>¶
詩到衰翁耐病時辟渠三舍更何疑才髙王儉幕中雋¶
氣懾孫郎帳下兒向我論交得無意他時懐舊更長思¶
蓮莖把玩不為腹羡殺逢人飲上池¶
　　　次兒輩戲商卿設醴韻二首¶
水豢山膚自土宜况邀從事到青齊賔筵大嚼寜虚口¶
竈婦深顰想噬臍爛醉豈無醒酒鱠明朝重閲不鳴鷄¶
扶頭更憶松江曉旋買鱸魚薤擣虀¶
將命長鬚脚未移聮翩客馬已來齊菊花旋採浮雲液¶
<pb:KR4d0280_WYG_016-2a>¶
羅幙寛圍䕶麝臍醉裏有詩皆虎鳯區中無物不蟲雞¶
主賔等是龍津客未分金鱗卧瓮虀¶
　　　再贈澤卿商卿道舊三首¶
一昨西風散馬蹄肯如接淅去東齊人家炊玉香馥鼻¶
禾壠如雲髙過臍飲雋不無驚渇虎醉歸同約候鳴鷄¶
二卿好客家聲在遮莫茅柴薦韭虀¶
隆汚非是莫端倪瞢蹈觴深試汨齊荆璞笑渠忘衛足¶
塢金何䇿贖然臍悠悠塞上悲亡馬㫁㫁尸鄉業養雞¶
<pb:KR4d0280_WYG_016-2b>¶
可是世紛吾屑去平生結習晚吹虀¶
過眼紛紛更問為幽人生死况能齊海桑恐礙日車轍¶
宸極劣為天磨臍臧榖君方墮書蠧研桑我亦笑醯雞¶
晚知戰勝輕千乗悔厭晨鹽與暮虀¶
　　　九日登神居留題¶
行行十刻冒風沙驟喜深堂放馬撾旋報隂雲漏紅日¶
共追佳節把黄花多煩沽酒留元亮莫漫移文調孟嘉¶
未竟笑譚人已醉簷棲片月欲飜鵶¶
<pb:KR4d0280_WYG_016-3a>¶
　　　傅商卿借鵞¶
吾家水豢慣秋春榖飼欄栖又一新友義何須換鵝帖¶
隣墻防有嗾&KR0729;人眠沙泛渚期它日問俗充庖戒未仁¶
酬我質劑當倍稱學書還復慰清真¶
　　　次韻謝陳守伯固¶
投老登龍借齒牙可能病驥待揮撾清篇乆矣窺修月¶
谹論琅然聴粲花小却御屏書姓字行當宣室拜亨嘉¶
恩章衮衮從天下濃墨疎行砌亂鵶¶
<pb:KR4d0280_WYG_016-3b>¶
　　　贈傅商卿(商卿以予憂患冒/雨相訪詩謝之)¶
殘年多病更衘哀今日衰懐得好開聞道塲功因雨止¶
徑縁老子犯寒来下簾小熾萁爐火煨芋聊持藥玉杯¶
翻憶黄公酒壚夜畧無憂患嬈靈臺¶
　　　夜宿商卿家(復用撾/字韻)¶
萑蒲無警南塘静歉嵗村謳鼓罷檛更喜良宵共譚麈¶
幾煩親手剪燈花酌無多酒仍餘味嬾不吟詩政自嘉¶
蝶夢蘧蘧纔一霎隣雞啼罷又啼鵶¶
<pb:KR4d0280_WYG_016-4a>¶
　　　述懐有作¶
青奴白牯共幽情鷺隻鷗雙自舊盟家視子平如已死¶
世嗤張翰不求名馬牛見命從浮俗螟蠃觀傍得此生¶
千載淵明吾易地心期端有不容聲¶
　　　贈實老(神居禪翁訪子于華村/用舊遊壁問詩韻贈之)¶
幾時風色不飛沙再遣齋魚為客檛塵裏槐安空夢境¶
眼中優鉢忽天花𤣥譚正用蠲憂患白飯胡寜當㫖嘉¶
南去路貧同一笑不憂攫肉有飛鵶(時予不/將行李)¶
<pb:KR4d0280_WYG_016-4b>¶
　　　次韻答龔澤卿¶
君如緑耳抹流沙躞蹀追風不待撾綴葺曽童楚山竹¶
燕遊行挿曲江花乆煩鳯詔捜竒逸定復龍光疊寵嘉¶
叱咤即今凌筆陣坐令楚幕集歸鵶¶
　　　晚飯商卿家(用土/山韻)¶
我似長松乆卧沙迄今諌鼔夢猶撾倚消愁斛人如玉¶
欲近書籖眼有花投老無庸尚强聒過君每肯具柔嘉¶
婪酣得飽行摩腹不省饑號有莫鵶¶
<pb:KR4d0280_WYG_016-5a>¶
　　　次韻答楊宰¶
民情可但絶愁嗟吏畏誰何等受撾教諭乆知風偃草¶
山行聊賦雪飛花牛刀試用終稱屈鳯詔緘春定拜嘉¶
穏上要津吾拭目角犀冰峙鬢如鵶¶
　　　次韻楊宰宿北阿¶
寒事峥嶸念解攜芳樽憶共拆紅泥郵筒空有詩相續¶
夫子東歸我復西刺刺掀林朔風駛沈沈閤雪晚雲低¶
巴歌擬報陽春贈未敢從人索品題¶
<pb:KR4d0280_WYG_016-5b>¶
　　　次韻楊宰(令君輿馬俱倦有詩予/亦寂居荒僻因次韻)¶
君方總轡冒塵沙我亦青燈未著花縣宰憂民暇黔突¶
道人有飯即為家倦温村釀萁火暗笑撚吟髭風㡌斜¶
等有㶚陵橋上興不妨頻著小詩誇¶
　　　次韻楊宰(姚法曹可人也官滿去民惜之君與/予尤惜之然池蛟籠鵠君與姚豈宜)¶
　　　　(乆淹者因次/宰君詩韻)¶
我方獺髓療蜂腰渠自才華盖代豪州掾聊容養文豹¶
玉音催去踏金鼇聮芳君亦花封最雙峙人推玉筍高¶
<pb:KR4d0280_WYG_016-6a>¶
看即提衡霄漢上得無交口話啼號¶
　　　次韻楊宰遊神居¶
峯頂留雲一鷲騫山腰涵碧老蛟蟠鵾鵬翻海十洲近¶
江漢分流三楚寛曽是乘閑上埃靄小留舒嘯倚高寒¶
想君緩憩雙鳬舄不羡冲霄呉綵鸞¶
　　　次韻楊宰二首¶
早縁官事坐兒癡晚悟騷人賦汨泥耐病乆閑金騕褭¶
扶衰時近玉東西詞塲尚友心終在詩力逢君價自低¶
<pb:KR4d0280_WYG_016-6b>¶
欲試成風須妙質莫懐章甫問雕題¶
五斗寜辭小折腰簿書那乆困才豪得無貍豹驚雕虎¶
妙有鉤絲掣巨鼇詩就鼎来宫錦賜閑中眼與楚雲髙¶
横陳景物無央數付子秋崖萬竅號¶
　　　次韻楊宰野歩¶
眼邊室邇歎人遐再見驚飈衮雪花嵗歉民勞真諉子¶
泥行草宿又誰家題詩山寺神應助問俗村區日易斜¶
随處棠隂誦遺愛他年賸著翠珉誇¶
<pb:KR4d0280_WYG_016-7a>¶
　　　再次楊宰遊土山韻(述房陵/昔遊)¶
志公巖頂雲縈繞羅漢洞前山鬰盤鯀禹䥴鑱那用許¶
乾坤包納若為寛我行六月猶春服誰遣千巖起暮寒¶
思與三花古仙伯往還遊戲轡青鸞(三朶花仙人也隠/于房陵市井都畵)¶
(像敬之且像于志公巖東坡有詩畵/圗欲識先生面試問房陵好事家)¶
　　　次韻張守塗中生日(予生日皆客中/凡四年感漂泊)¶
諸雛稱夀紀桑蓬此㑹頻年客路逢撫事祗令傷急景¶
持盃隨分發衰容心縁羇旅長多遻情為思親政復鍾¶
<pb:KR4d0280_WYG_016-7b>¶
更惜齊眉舊蘭友今春觴詠㫁相從¶
　　　次韻張守妻閔忌(予亦有悼/亡之戚)¶
萊妻魂逝不容招敢問何方處寂寥老去更堪聴薤露¶
病来乆不近金蕉聲揺夜夢蛩相弔垢翳篝衣雨輙潮¶
細讀君詩重悽惋隠侯膚骨不勝銷¶
　　　次韻張守曉起¶
客亭移枕待殘更起趂隣雞第二聲了了每添新悟解¶
營營無復舊心情興来命酒禁詩痩老去衰容怯鏡明¶
<pb:KR4d0280_WYG_016-8a>¶
况是杏花濃露曉不應蒙被問春晴¶
　　　正月十六夜大雪次張守諸公韻二首¶
陽闔隂開意莫窮東君衒巧似良工紅蓮熄燄人收市¶
丹杏開時雪滚風韻語真宜詠飛絮短歌當有頌元豐¶
一畨壮觀俄漂忽已落詩人巻軸中¶
詩款鈴齋到即通細工時肯博麄工政聲已獨當時歩¶
人士飫觀前輩風未分清新命開府可能簡逺盡安豐¶
譚間和氣熏人醉不覺栖栖客路中¶
<pb:KR4d0280_WYG_016-8b>¶
　　　次韻王簽判二首¶
客中誰者伴閑身秪有蒼槐與翠筠回首昔遊驚夢斷¶
故人重見倍情親簿書簡省官居好月露清圎句語新¶
千里相思匪天意聚頭一笑此何因¶
五鬼侵陵兩鬢蒼振窮掃白分無妨酒徒叢裏投名嬾¶
詩社中間趂課忙塵暗鳯笙空自歎風驚鴈字不能行¶
因君草草追強韻政復通人笑楚狂(予重見/有兄服)¶
　　　贈呉子隆(小飲頫江樓分韻子隆/得遲字借其韻贈之)¶
<pb:KR4d0280_WYG_016-9a>¶
詩到呉侯信崛竒汗顔飛動可容追小揮夢裏五色筆¶
吟作人間黄絹辭滿耳龍鸞嘯空曠驚人雨雹散雷搥¶
相如氣壓鄒枚倒未覺樽前運思遲¶
　　　次韻張徳恭主簿二首¶
一日乘閑燕畵樓連宵飛夢只樓頭掾郎談麈驚飛雹¶
公子吟毫漲怒流歸去定誰扶下馬重来有約屬馴鷗¶
可堪風雨妨人樂却向盧家訪莫愁(彭尉侍/兒慧甚)¶
漢南獨歩有登樓肯為衰翁吟掉頭價比連城容品裁¶
<pb:KR4d0280_WYG_016-9b>¶
句専八米見風流生涯枯澤鳴饑鶴老去驚波蕩白鷗¶
當念飯山人似削撩人更遣耐新愁¶
　　　次韻張守勸農二首¶
傳聞載酒西郊曉迎候前旌擁老農賢守承宣先勸課¶
太平風俗見聲容官堤烟樹紆紅纈沙岸風蒲裊紫茸¶
想憩凝香倒囊錦銀鉤側理疊千重¶
競簉行軒親色笑教條初不作風霜為公醉徳仍醇酎¶
恵我温言亦報章重見桐鄉敬朱邑不須畏壘詫庚桑¶
<pb:KR4d0280_WYG_016-10a>¶
受㕓定許休吾老已戒諸雛計裏糧¶
　　　次韻張守泛春亭¶
小退鈴齊復此亭自公喜色更津津再紆皇眷分憂寄¶
坐鎮江城與物春長日雍容少公事共誰談笑作詩人¶
撚髭慣厠分題客元亮柴車已命巾¶
　　　遊乾明分韻得山字¶
一從雋軌得追攀日日江臯倒載還貪向諸公論友義¶
未容老子憶家山酒邉鯨吸仍疇昔筆底羊腸出險艱¶
<pb:KR4d0280_WYG_016-10b>¶
莫便樽前話分袂此心不與石俱頑¶
　　　寄真州詩社諸友¶
疇昔離亭酒一鍾酒盃不比别愁濃羡君聨璧方保社¶
付我耦耕親老農握手陳雷便膠漆幾時韓孟果雲龍¶
自今筆硯還高閤可是詩情病後慵¶
　　　真州諸公語别(分韻得/杯字)¶
嬌紅爛紫正衘枚不待王家羯鼓催佳客又衝新雨至¶
羇人未許片帆回自今寒食嗟無幾奈許閒愁撥不開¶
<pb:KR4d0280_WYG_016-11a>¶
只擬分攜乘醉去為君領畧十分盃¶
　　　次韻趙夷仲¶
趙侯才望屹撐空肯我過從笑語同妙論全勝十年讀¶
清篇分餉一襟風珷玞可用酬崑璞涎顙何曽夢錦蒙¶
莫把詩聲陵此老遲君謁帝畫平戎¶
　　　再次韻¶
坐聴嚴更一再通卓肩搜句夜蟲同拜嘉傑作開囊錦¶
似為衰翁療首風(素問以頭/風為首風)紫誥君宜歩西掖蒼顔我¶
<pb:KR4d0280_WYG_016-11b>¶
欲隠東蒙鞬櫜文陳甘三舍百勝將軍正總戎¶
　　　再次趙侯韻(趙能文為古選詩/三見屬次韻賛歎)¶
理窟疎明面面通如君襟抱古賢同孤標碧落行霜月¶
勝韻芳林度蕙風妙語寜惟壓元白大封端合啟龜蒙¶
規恢佇看收功去自勒豐碑紀殪戎¶
　　　送臧汝舟楚州秋試¶
羡殺君家有兩方阿戎材幹更昻藏乆知筆力能扛鼎¶
此去賢書定探囊隣近玉淵嘗借潤眼中珠樹看争芳¶
<pb:KR4d0280_WYG_016-12a>¶
舊陪衆俊工飛動老氣因君尚激昻¶
　　　重九山陽儀真兩使君送酒¶
酒㑹文期興尚濃佳辰一笑坐天窮兩州各遣六從事¶
九日俄成一病翁詩不受催空急雨㡌無縁落任西風¶
明朝晴徑通行屐却漫枝笻遶菊叢¶
　　　次梔子花韻(予家有數/本亦可愛)¶
居士窓前薝蔔花清香不㫁逗窓紗傷和錯詆風霜實¶
照夜偏怜玉雪葩瓊樹未應矜潔白金神端為發英華¶
<pb:KR4d0280_WYG_016-12b>¶
世間俗眼便紅紫試遣詩翁較等差¶
　　　次喜雨韻¶
被旱農家怒伏龍衰翁嵗望甚於農人方半菽延朝夕¶
我亦頻年闕釜鍾洒潤似驚萁火冷驟寒不貸布衾重¶
有来喜雨清新句一笑令人失病容¶
　　　次韻李夀卿明府憶梅¶
不分無花空折枝探梅要趂未紛披憶常月地攜笻去¶
似許風裳倚竹時荘蝶認香憐夢短墨君寫影竟誰欺¶
<pb:KR4d0280_WYG_016-13a>¶
故人底事江南北驛使来時僅好詩¶
　　　再次韻¶
烱若横陳耐凍枝清篇細讀更重披即令扶病揩塵硯¶
痛憶尋芳載酒時政使雪霙来眼底却愁霜鬢被花欺¶
暗香疎影君能事何處羈人敢語詩¶
　　　次崔帥韻(崔叢碧置酒話别有/詩見贈即席次韻)¶
虎塞風雲自壮懐詩壇尤見不凡才至音忽作鏘金發¶
急筆寜須擊鉢催属饜重嘗項上臠拜嘉如嗅隴頭梅¶
<pb:KR4d0280_WYG_016-13b>¶
還家定遣比隣怪珠璧光芒重載回¶
　　　崔侯燕城西髙家亭復次韻¶
昔人勝踐此興懐復見西園遊上才譚麈生風容滿聴¶
酒觴挿羽未須催小令纎指鳴飛雹却遣紅檀趂落梅¶
更約歸来醉叢碧將軍端豈興闌回¶
　　　鄧倅有詩次韻¶
袖手從公辟不懐天心月脇有餘才將壇賈勇知無敵¶
冊府新除定見催楚國誰今衙屈宋歐門我亦後蘇梅¶
<pb:KR4d0280_WYG_016-14a>¶
錦囊得句無虗日盡巻淮山勝槩回¶
　　　次韻寄汪教授二首¶
友賢端許寫中懐千丈孤標十倍才黄絹舊知儒業富¶
黒頭寜受嵗華催筆囊小却司盤誥鼎實終期薦傅梅¶
指日元侯矕龍衮未容文學乆低回¶
客路何人起病懐論交今得謫仙才每當玉麈𤣥譚勝¶
不問銅壺漏箭催魯泮舊常烹瓠葉廣平聊復賦江梅¶
揆予儻可陪英軌莫向詩筒靳往回¶
<pb:KR4d0280_WYG_016-14b>¶
　　　客路寄崔帥¶
笑語生春慰老懐鄒枚端復顧凡才酒邊徐罷長鯨吸¶
夢裏還驚去鷁催野渡水渾妨轉柂霜林寒淺未逢梅¶
神馳縹緲凝香地却惜無人為挽回¶
　　　再次韻(既歸梅開甚嫵崔帥贈酒更佳且/二丈皆有送行詩次前韻寄之)¶
解槖臨風得好懐祗令公等費詩才行装併喜鴟夷滿¶
春意如煩羯鼓催飯白重供飛雪鱠眼青還對照溪梅¶
滯留不惡歸仍好笑殺山隂興盡回¶
<pb:KR4d0280_WYG_016-15a>¶
　　　次韻陳學正(道居鄉/之適)¶
區中塵外自由身囊不留錢最入神便約春秋同保社¶
不妨天地著陳人園翁溪友曽無問野蔌山肴繼薦新¶
却歎聲名雪堂老莫年嶺海夢峨岷¶
自審江湖槁項翁浪將張邴並高風就閑耕釣真無説¶
投合侯王况不工䇿足不應諸俊後如君寜復老夫同¶
亟須秉燭歡遊地行簉英雄入彀中¶
　　　次韻趙帥賞古梅(予後不及/賞故云)¶
<pb:KR4d0280_WYG_016-15b>¶
把酒花前量自寛花同人意惬輕寒盈盈似駕翠虬起¶
特特為邀青眼看紙貴共誇詩律細客来旋報粉香殘¶
若為白璧青錢費可問東君博此歡¶
　　　次韻劉常甫見贈二首¶
重來觸目總宜詩頗費行吟與坐思舊友相過有嘉恵¶
滿篇更喜勝前時連朝把玩驚飛動萬象低摧受控持¶
塵翳玉笙嗟耳冷何人度曲顫鸞箆¶
筆陣平時枉計功鈍鎚那辦突銛鋒㶚橋雪裏嗟良苦¶
<pb:KR4d0280_WYG_016-16a>¶
飯顆山頭記昔逢斵句自知窮有相從人財博繆為恭¶
彭郎小隠劉郎宅抖擻塵襟聴所從¶
　　　次韻張守勸耕二首¶
吾徒一笑似闗天離合胡寜付偶然夢境萍蓬𣺌雲水¶
舊遊花栁更風煙交情繾綣今猶昔妙句傳抄喜欲顛¶
廷尉歸須結韈客為公飽飯計留年¶
三揖清揚嵗兩更煩公倒屣費逢迎抽簮仕籍心彌厲¶
撰屨詞壇計欲成西洛况聞髙紙價蘇州從昔擅詩聲¶
<pb:KR4d0280_WYG_016-16b>¶
拙衰枉作登龍客領畧𤣥譚自阿平(使君子主簿/公作詩甚進)¶
　　　題彭傳師無喧境壁¶
塵外軒窓寓嘯吟勝遊重到更情深湖山覿面渾相識¶
蜂蝶窺簾似見尋客路每歌歸緩緩嵗華亦歎去駸駸¶
摩挱竹樹論今昔親見栽時已欲林¶
　　　次韻髙賔王見投四首¶
殘年病眼苦眵昏盡屏甘腴誓緑樽龍樹難逢刮膜手¶
孟公顧有獨醒孫頗煩十吏供揮掃無奈諸峯役夢魂¶
<pb:KR4d0280_WYG_016-17a>¶
友義惟公記衰疾新編肯到雀羅門¶
病念還家可奈愁客中日月急梭投土花暈壁迎梅雨¶
海燕將雛送麥秋霑袖正憐珠隕睫闗門能復玉為舟¶
搘頭閤膝髙舂卧黄妳青奴共此樓¶
簷花如霧濕黄昏猶夢君前白獸樽但有紅塵染衣袂¶
更堪碧草思王孫逃威正坐齊竽謬歈舞難招楚客魂¶
回首仙曹雲雨上誰云九虎踞天門¶
知君斵句為袪愁得句須防有暗投我病床頭但周易¶
<pb:KR4d0280_WYG_016-17b>¶
人誰皮裏著陽秋騎驢乆袖推門手載酒慵移捉月舟¶
秪命君詩作三益伴翁聴雨卧徐樓¶
　　　次韻贈髙賔王二首¶
瓦注縁窮也自昏掃除膠擾近清樽痩田可糓宜投劾¶
小子今年亦抱孫慣病已拚疎藥物就閑聊免愴吟魂¶
徑當雲卧山南北芋火醅紅晝掩門¶
滯留無地豁閑愁詩將壇髙許客投過我肯論新舊雨¶
即君如望蓘穮秋幾時霧縠搴蛟室快意湍濤放鷁舟¶
<pb:KR4d0280_WYG_016-18a>¶
搯抉腎腸須小息請攜霜竹上危樓¶
　　　再次韻贈髙賔王二首¶
塵外髙人謝宦昏生全天爵嚌衢樽逸民佳傳須銀筆¶
常侍流風見耳孫入洛真能折傖父浮湘更欲弔英魂¶
男兒有志輕萬里辟世何如金馬門¶
虞卿與世得窮愁枘鑿方圎豈易投政復有文衙屈宋¶
須防罪我坐春秋千株已種柴桑菊萬斛空横野渡舟¶
可惜玉堂揮翰手獨縁羇旅賦登樓¶
<pb:KR4d0280_WYG_016-18b>¶
　　　再次韻自誑簡賔王二首¶
魚避清澄鳥愛昏陶翁歸計酒盈樽山田雨足鳩呼婦¶
籬院春深竹有孫百首旋編新賦詠三生猶憶舊精魂¶
小摩他日紅塵眼閑送蜚雲過海門¶
庾郎胷次枉堆愁馮衍才名迄不投歸去来兮嵗華晚¶
末如何矣鬢毛秋令威心事千年鶴張翰生涯一葉舟¶
回首月堂金谷夢却憐海蜃結飛樓¶
　　　次韻方秘正(方未相識有詩/和韻聊致謝云)¶
<pb:KR4d0280_WYG_016-19a>¶
静女無媒未易昏幽人樂地但琴樽詩聲况自推侯喜¶
墻仞懸知陋叔孫拜手行申不敏謝慕賢正黯索居魂¶
拘拘泄栁非君匹老子来時肯閉門¶
小窓危坐正凝愁詩客華編肯見投明月拜嘉千斛賜¶
清風分送一襟秋路迷端倚司南駕金換還隨過海舟¶
誇與湖山須快讀湧金門外倚曽樓¶
　　　次韻答髙賔王¶
向來騎鳯下天津冠屨因循混世塵行處西湖作西子¶
<pb:KR4d0280_WYG_016-19b>¶
静中佳茗是佳人秋風暗凝金莖露香霧潛浮海樹春¶
喚蕚緑華書玉葉人間新筆有通神¶
陂量如君信有容諾金到我豈宜蒙蛾眉自古偕三惑¶
虎旅何心待九攻雨室聊辭秉燭女石腸莫笑叩舷翁¶
吾徒嫵媚青編在檗茹冰棲定雋功¶
　　　次韻林子長一首¶
使華不袖生春手綘老泥塗亦使年病後隠淪甘甫里¶
向来魂夢頗祁連受㕓已傍鄉三老對客還矜我二天¶
<pb:KR4d0280_WYG_016-20a>¶
處士一星君漫記㑹揚光彩映台躔¶
　　　次韻楊帥留客賞雪二首¶
錫羡端知自杳𡨕更資和氣與烘成饜觀攪海飜雲勢¶
旋聴摧簷瀉竹聲狎坐鴛鴦方薦笑窺簷烏鵲已熹晴¶
從公草賦梁園罷未羡将軍下蔡城¶
園林花絮忽冥冥水墨工夫憶李成瓊樹挽春争炫晝¶
玉龍轉野寂無聲綺羅樽俎諸賔醉簫鼓樓臺九陌晴¶
不比遊仙向来夢真陪仙伯燕曽城¶
<pb:KR4d0280_WYG_016-20b>¶
　　　再次韻二首¶
雪神不袖噓枯手嗣嵗豐登預告成泚筆徑煩書上瑞¶
載塗况已沸歡聲騎驢有客搜新句扶路何人趂晚晴¶
一笑與渠分樂事的知瓊露勝宜城(瓊花露/揚酒名)¶
吹花舞絮纔俄頃可待區區刻楮成催動江梅傲春意¶
喜聴冰筯滴堦聲剡溪載酒人乘興縣圃明空月碾晴¶
更想捧觴天一笑恩光旋浸鳯凰城¶
　　　次韻趙帥四首¶
<pb:KR4d0280_WYG_016-21a>¶
酒㑹頻頻詩課忙從公秪爾了星霜虗舟自昔安驚浪¶
左角從渠赴敵塲戀月每忘寒夜永寄梅渾訝驛書香¶
吟邊更厭秋蛩苦滿聴青鸞嘯女床¶
北歸客子謾貪忙河欲生冰野覆霜他日鸛鵝常避敵¶
即今竿木又逢塲思遲正坐相如渇文好知熏武仲香¶
妙語鼎来吾拜手乳泉更用汲銀床¶
月姊多情闖綺窓停雲著意䕶飛霜艷桃穠李寛圍坐¶
舞雪歌雲各擅塲醉倒不堪酬勸數歸来贏得夢魂香¶
<pb:KR4d0280_WYG_016-21b>¶
明朝誰省扁舟客但載茶鐺與筆床¶
舟子喧呼解纜忙駞裘荅堸冷禁霜行分槁項新岐路¶
心屬毛錐舊戰塲談笑慣陪北海酒馥膏擬炷后山香¶
詩筒儻肯生毛羽飛到幽人夢蝶床¶
　　　用贈朴翁舊韻二詩送徐南卿南歸(兼簡湖/上詩友)¶
飛鵬尺鷃計窮通今古幽人一笑中等是勞生浮大塊¶
誰能詭遇詫良工書堪引睡聊遮眼酒可袪愁勝作公¶
此意平章有同社絶憐相望馬牛風¶
<pb:KR4d0280_WYG_016-22a>¶
莫將半菽羡千鍾生世誰非囿數中薦福議碑雷已震¶
浩然遻意句徒工我知寒餓憐顔闔人説乘除有誌公¶
窮鬼趂渠来敗類秋禾一昔仆霜風¶
　　　次韻趙帥登平山堂¶
東皇未憗養花功逺近嬌紅亂老紅勝賞已容陪雋軌¶
慿虗仍喜受雄風小㪺蜀井寒冰齒旋俯波光碧蘸空¶
更看詩翁落椽筆彈丸句法許誰同¶
平章景物我何功猶博賔筵醉頰紅歡甚鋭戈思却日¶
<pb:KR4d0280_WYG_016-22b>¶
吟餘豪興欲凌風急觴泛灎春浮渌掺鼓喧轟鴈墮空¶
白雪拜嘉仍袖手汗顔終恐坐雷同¶
修月于今第一功後車九萬蜀牋紅詩供寒食鶯花課¶
袖拂平山楊栁風匝坐蕙蘭歌似剪生香笑語酒如空¶
胡床不減南樓興今古風流正自同¶
　　　次韻鄭同年饑行(時癸亥/七月)¶
一官自食天水草羣雋追奔風馬牛儉幕胡寜效涓滴¶
孔裝未擬借膏油交情顧我失一臂才地較君輸㡬籌¶
<pb:KR4d0280_WYG_016-23a>¶
更引功名挽衰朽天生江水不西流¶
　　　挽章¶
隠操人將處士看寜知器業自槃槃襄陽耆舊今餘幾¶
儒館先生定莫攀元亮歸来猶責子徳公老去竟無官¶
子孫忠孝聮三綬説似前人合厚顔¶
少㣲前夕欲無光白首俄傳地下郎一代衣冠郭太宅¶
百年文物鄭公鄉松煙黯惨空黄壤芝檢紛綸漫紫囊¶
人過新阡應下馬不論知識涕滂浪¶
<pb:KR4d0280_WYG_016-23b>¶
　　　太碩人臧氏挽章二首¶
徳風千祀藹芳馨生享修齡殁更榮早嵗衣冠賢徳耀¶
莫年門户寄升卿迹陳莫嗣登堂拜匏繫空馳執紼情¶
里巷萬人緦布㑹一應如我淚河傾¶
帝恩三沐夀親筵更數何人福慶全紙眩鸞廻餘舊誥¶
地占牛卧忽新阡隂功不倚長年藥補處仍開上品蓮¶
欲紀哀榮付豐石諸儒當有筆如椽¶
　江湖長翁集巻十六¶
