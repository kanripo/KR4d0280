# -*- mode: mandoku-view; -*-
#+TITLE: 江湖長翁集
#+DATE: 2015-08-25 00:02:25.932039
#+PROPERTY: ID KR4d0280
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0280_WYG_019-1a>¶
欽定四庫全書¶
　江湖長翁集卷十九　　　　宋　陳造　撰¶
　　七言絶句¶
　　　次韻楊宰汲泉浸梔子花¶
山行不識小人羔但有清寒餉瓦罃想見雪膚陪獨夜¶
世間無比長官清¶
　　　次韻張守三首(史君治惡子/邦人快之)¶
頻嵗中田若螟螣為渠秉畀作豐年只今䑕子誅求地¶
<pb:KR4d0280_WYG_019-1b>¶
巷議街談一粲然¶
平時漫詫跳梁去末勢寜逃死棄如但遣鯨鯢絶吞噬¶
茫洋春澤盡嘉魚¶
虐天子子是無天謫一何妨惠億千聞道蝎中猶滑涣¶
可偕五細尚窮邊¶
　　　次韻張守四首(守出/郭回)¶
畫舫前頭碧湛空晴雲低影更溶溶横陳景物無央數¶
盡獻詩翁阿堵中¶
<pb:KR4d0280_WYG_019-2a>¶
新詩囊錦墮春窓旋炷銅爐百和香試握毛錐支勁敵¶
獨憐赤手强扶瘡¶
舟凌清泚轉彎環立鷺馴鷗拱挹間還憶苕溪聼鳴櫓¶
歸來清夢定家山¶
葱青嘉樹被平崗素艷丹葩半在亡安得芳春并好客¶
一時難老倚𤣥霜¶
　　　慶元冬再到盱眙四首¶
虎頭山下參天栁親見栽時共我長栁自摧殘人自老¶
<pb:KR4d0280_WYG_019-2b>¶
半生不抵熟黄粱¶
平日朝京此問途如今一水剪坤輿客来羡殺閑鷗鷺¶
北翥南飛得自如¶
醴筵曽作二年留静鎮人今郭細侯望㫁江南空夢到¶
西風斜照白楊秋¶
日行犖确靣孱顔舊慣山居意易䦨見説烟雲暝崷崪¶
北人争指畫圗看¶
　　　閑居十首(營隙地頗事栽種隨遇作/一詩前後不同故無倫次)¶
<pb:KR4d0280_WYG_019-3a>¶
雪雲脱壊漏朝陽風物横前引興長紅糁紫蕤今次第¶
遷鶯来燕費商量¶
種桃接李不辭勤旋作花前把酒人羡殺文禽映花語¶
飛来趂得見成春¶
春来敢自貸衰慵正要檀欒問白紅愛竹劣留枝䇿徑¶
灌花分破著書功¶
僊僊弄影俯瓊瑶月地香紅若見撩清夢定為蝴蝶去¶
杏花繁處宿良宵¶
<pb:KR4d0280_WYG_019-3b>¶
破曉東風尚作寒孤笻隨客已媻姍絶知蚤起非吾事¶
要趂梨花帶露看¶
歩屧歸来未覺勞迎門喧笑問兒曹笑翁渾似魚千里¶
小圃周圍日㡬遭¶
閉闗不為賞心䦨咫尺東園到自難斟酌東君惜春色¶
破除十九作隂寒¶
病減還思近麴生嚼花嗅蘂對空瓶不應斗酒錢三百¶
猶惜春衣耐獨醒¶
<pb:KR4d0280_WYG_019-4a>¶
桃李争先不待催梅花轉首已青苔即今蜀種胭脂樹¶
壓倒羣芳尚嬾開¶
寒食清明一箭過晚晴庭院緑隂多兎葵燕麥易輕脱¶
紅藥碧桃須孰何¶
　　　趙園飲三首¶
不謂東君雨後春尚多紅紫待遊人天香更有西京種¶
來伴賔筵笑臉新¶
收藏春色駐年華珍重王孫好事家肯挽歸驂共良夜¶
<pb:KR4d0280_WYG_019-4b>¶
一天風露一林花¶
酒邊容角少年狂扶路歸来興未央羡殺雄蜂雌蛺蝶¶
月膏烟膩宿花房¶
　　　客夜不寐四首¶
乆客情悰若鮮歡園林揺落菊花殘北風作意吹霜曉¶
又報江梅一信寒¶
陣鴻轇轕上雲衢夢欲成時毎破除少睡更堪寒夜永¶
新来熟遍少時書¶
<pb:KR4d0280_WYG_019-5a>¶
清樽黄巻交期絶芋火前頭老嬾殘頼有平生短檠在¶
一燈明滅伴更䦨¶
飛騰志意老来休却聴鷄聲吟掉頭催雪憶梅還得句¶
到家準擬阿儒求¶
　　　題九老圖二首¶
凉亭燠館塵埃外野鳥溪花俎豆前但愛林泉映華髮¶
豈知勛烈載青編¶
帝憐憂國許歸田猶得幽居俯澗瀍應笑詩人賦招隠¶
<pb:KR4d0280_WYG_019-5b>¶
茹芝帶索只臞僊¶
　　　題行山圗¶
溪山無處著纎塵翠壁蒼漪襯月㾗可惜人間清絶地¶
葦問漁父與平分¶
　　　江行四首¶
帆飽舟輕去若梭平生忠信傲風波忽然隠几驚揺兀¶
知是那吒石畔過¶
舟鷁凌乘著羽翰攤錢三老喜安閑江豚白&KR0008;欺人甚¶
<pb:KR4d0280_WYG_019-6a>¶
噴浪跳波㠶影間¶
逺近青山不辨看翩翾征鴈敢爭先船頭起浪風頭孰¶
不假驂鸞自半僊¶
帆桅飛去劃空明人倚東風兩翼生世事快人如此否¶
日斜三百不留行¶
　　　到房交代招飲四首¶
躡盡巉巗氣未蘇悔来坡下獨長吁一觀烟霧南山面¶
從昔名坡信厚誣¶
<pb:KR4d0280_WYG_019-6b>¶
簷外浮嵐㬉翠堆道人親眼為渠開飡錢官簿何須計¶
直為南山亦合來¶
勝日山堂共一樽未妨窈窕對嶙峋髻分翠影眉争緑¶
人與南山各可人¶
妓圍簷額潤空青岫幌雲闗夜不扄吏隠風流輸我輩¶
可須逋客詫山靈¶
　　　再次韻四首¶
山好能令肺病蘇詩来把玩更驚吁蜀人例作殘山看¶
<pb:KR4d0280_WYG_019-7a>¶
端喜因詩免受誣¶
語不能工恨作堆撚髭空對翠屏開清吟頼有雕龍手¶
繡叚聨翩詔後来¶
犖确悍頑經數驛醒然初挹碧嶙峋眼明驟與真山晤¶
不比逃虗見似人¶
山色隂晴逺更青誰教睥睨枕巖扄詩翁意欲移千歩¶
安得朱符祝巨靈(公云山甚佳惜/不更逺二三里)¶
　　　再次交代韻四首¶
<pb:KR4d0280_WYG_019-7b>¶
筆力濳窺大小蘇詩傳諸老定嚱吁從今訂價連城重¶
政使羣兒有善誣¶
昔夸石廪祝融堆劣見人家畫軸開坐挹髙寒吾願足¶
此行似為此山来¶
環秀亭中命渌樽雲煙明滅映嶙峋佐州不喜分風月¶
喜與南山作主人¶
詩人妙思天同巧鬼守𤣥闗不及扄閑挹山光誦竒語¶
斷無塵滓溷襟靈¶
<pb:KR4d0280_WYG_019-8a>¶
　　　再次交代韻四首¶
嗣皇仁覆物昭蘇臯自陳謨鯀自吁聞道諸公扶國論¶
須君左袒訂邦誣¶
今朝著我簿書堆領客樽罍未辦開始信南山是知己¶
露竒呈秀斬闗来¶
漫叟當年臼作樽侑樽青嶂漫嶙峋與君屢共山前醉¶
似覺清歡勝昔人¶
傳聞洞府鎖髙青探著詩成數啓扄相見羣仙書玉葉¶
<pb:KR4d0280_WYG_019-8b>¶
更應交口歎精靈¶
　　　再次韻四首¶
君家詩價自姑蘇系胄蟬聨世唶吁欲把阿元輕輩行¶
古今俗子喜相誣(世稱韋郎葛立方謂士元非/韋比立説甚嚴見韻語陽秋)¶
眼底薔薇玉雪堆過從休待牡丹開送春疎酒山應笑¶
底用奚囊日往来(是日同/小酌)¶
視草行看賜上樽濁醪付我酹嶙岣扶攜誰共山前醉¶
從此無君度外人¶
<pb:KR4d0280_WYG_019-9a>¶
詩愁磨盡鬢邉青𤣥鑰無施閉理扄牛渚錦官祠廟古¶
瓣香儻格在天靈¶
　　　復次韻四首¶
諸李辭章推李白向来蜀道賦噫吁房陵山險猶如許¶
石穴巴卭定不誣¶
昔上瞿塘灩預堆盤渦如井放船開山行歡喜今非錯¶
備見梢濆撆漩来(地有錯/歡喜山)¶
十里髻鬟誰綰結半天蒼翠自嶙峋教兒莫憚依山住¶
<pb:KR4d0280_WYG_019-9b>¶
闊領裁衣盡土人¶
病肺還孤竹葉青(房酒/頗佳)小園春去尚深扄春衫紅藥强¶
相比婢子可憐無性靈¶
　　　襄陽二首¶
自憐薄宦走紅塵相見山靈厭俗氛咫尺峴山無計到¶
秪應飛雨是移文¶
採藥仙人去不還鹿門山翠鬱孱顔霜髯尚困卑官縛¶
自問胡顔上此山¶
<pb:KR4d0280_WYG_019-10a>¶
　　　春隂二首¶
連連麥浪揺空闊挺挺松幢舞暝寒眼底春工餘㡬在¶
更堪風雨苦摧殘¶
園林桃杏已無餘雨挾春寒擅曉晡芍藥紅慳猶料理¶
海棠嬌甚可枝梧¶
　　　祈雨而應范簿有詩次韻四首¶
蒼黄日日冐黄塵敢意誠通主雨神曉起遽聽沾足報¶
天心政爾念疲民¶
<pb:KR4d0280_WYG_019-10b>¶
瓣香親謁睡巖龍髙卧逶迤豈自公巖下望龍須一怒¶
向来作止繫凶豐¶
久無音信日邉来憂國誰憐愴老懐想見天顔歡喜甚¶
鴛鴻入賀滿堯階¶
山城粗滿望霓心老去私憂念自深更祝今宵繼疇昔¶
併煩魯史紀為霖¶
　　　漢江岸二首¶
一自陽侯戰雨師棗畦桑隴但空陂此君屹立如尊勇¶
<pb:KR4d0280_WYG_019-11a>¶
依舊青青似昔時¶
沙隨秋漲漫川原沙外人家盡毁垣寄語飢羸莫深恨¶
西人無數飽魚黿¶
　　　題驛舎二首¶
客到淮鄉話楚鄉長将天末指襄陽如今漂泊君休問¶
又過襄陽十舎彊¶
官曹有底著迂疎秪合江湖老釣徒萍梗可能忘在莒¶
蓴鱸秪有夢歸吳¶
<pb:KR4d0280_WYG_019-11b>¶
　　　呈程帥五首¶
平㪺陸海吸潘江羽扇雍容築受降許蔡衡湘全楚地¶
了知邾鄶不成邦(坡詩北行連許蔡南去極衡/湘楚境横天下懐王信弱王)¶
景物横前秪費才何妨折簡喚鄒枚連朝積雨前宵雪¶
總為催詩陸續来¶
不将杯酒破衰顔轢月凌風取鬢班雋永要同無味味¶
雕搜聊樂不閑閑¶
客問久欲賦歸歟歸去何人為起予平日嘔心空子墨¶
<pb:KR4d0280_WYG_019-12a>¶
羨公落筆便黄初¶
一樽規度雪寒朝小輟鳴弓抗射鵰未用軍書送巾幗¶
故人祭竈有佳招¶
　　　程帥寄詩見憶次韻四首¶
擾擾飛潜易陸沉化工刺手斬然新飲光一笑知誰繼¶
試把𤣥機舉似人¶
清篇屬我慰平沉宻宻𤣥闗領㑹新從此倚門麾捕影¶
更将形似許詩人¶
<pb:KR4d0280_WYG_019-12b>¶
車笠何人記舊盟惟公不作白頭新渠儂欲識九華伯¶
可但詩壇第一人¶
子雲屬思舊深沉脱手清詩語意新天上黄陳應首肯¶
授公此柄淑諸人¶
　　　六絶句呈趙帥兼簡鄭機宜(二公同/乙未榜)¶
南徐把酒送行行話我漂零倍愴情屈指六年纔一夢¶
更消㡬夢了浮生¶
玉筍班中第一流氷花影裏釂瓊舟来遲輸與花前客¶
<pb:KR4d0280_WYG_019-13a>¶
袖手看公筆不休¶
鴈塔題名盡俊賢即今十八卧重泉合離榮瘁何須較¶
强健相過是半仙¶
宦路平時欲陸沉先生誨語每南金長庚配月空回首¶
古井無波已此心¶
蒲鞭閤束久停檛暮府人閑早放衙頻喚羊何把詩筆¶
即看姚魏用年華¶
長日登臨憶侍郎芳時譚笑客凝香須公多辦瓊花露¶
<pb:KR4d0280_WYG_019-13b>¶
容我時開古錦囊¶
　　　房陵十首¶
似聞僊伯厭乗龍常混紅塵市井中覿面未須趄避我¶
褰衣無計䟕尋公(房人謂巧避云趄避力尋/為䟕尋趄七靴反䟕音靫)¶
隂晴未敢捲簾看苦霧濛濛鼻為酸政使病餘剛制酒¶
一盃要敵澇朝寒(晨起霧久乃開/土人目曰澇朝)¶
雩壇歌舞雜嗟吁下酉猶濡上酉枯誰謂朝来一拆雨¶
歡聲已覺沸通衢(瀦水溉曰酉得/雨曰一拆雨)¶
<pb:KR4d0280_WYG_019-14a>¶
竹屋髙低正復斜蔚藍影裏著人家底消山峽三分瘴¶
争課盧全七椀茶(土人晨飲茶云勝山/嵐氣又曰防三分瘴)¶
夏田少雨富来牟多雨何妨穡事秋已戒日供皮子麵¶
更教晚稻飽霜收(麵皆墋不墋者曰皮子麵/稻待霜乃收曰飽霜米)¶
跨牛待得夕陽回在處諸嫲笑口開已借蠟錢輸麥税¶
免教緝捕闖門来(弓手下鄉/目以緝捕)¶
杯酒清濃肉更肥咸言趂社極歡嬉丁寧向去坐年日¶
要似如今斂脯時(年日飲食曰坐/年社日曰斂脯)¶
<pb:KR4d0280_WYG_019-14b>¶
農閑閭里有逢迎白飲傍邉骨在羮老稚不妨頑過日¶
邉頭難得是升平(俗謂戲曰頑/羮曰骨在)¶
刈罷秋禾未敢慵更須趂逐過殘冬城中竹筊今年貴¶
鹽茗新来免闕供(賣枯竹供㸑曰/竹筊古巧反)¶
翁媪同圍老瓦盆倒篘新酒雜清渾梘南梘北皆春社¶
且放烏犍卧晏温(村落所/聚曰梘)¶
　　　春寒六首¶
掃雪堦頭曉未乾東風作惡鼻仍酸西園㸃檢江梅後¶
<pb:KR4d0280_WYG_019-15a>¶
秪有櫻桃不避寒¶
稍稍春光到眼中衝寒試與小榰笻杏花已尾櫻桃拆¶
正要深紅間淡紅¶
衰年心緒自低摧可是青春昧一来㡬日不教書作祟¶
為留病眼向花擡¶
去年秫地傷秋潦春酒澆醨不可親紅樹梢頭山鳥語¶
秪應笑我獨醒人¶
清明寒食經旬是笑問風寒更㡬餘小杏惜香春恰恰¶
<pb:KR4d0280_WYG_019-15b>¶
新楊弄影午疎疎¶
平明欲斂雲復厚薄晚未休風更顛老怯春寒不宜出¶
下帷添火擁書眠¶
　　　同沈守勸農十首¶
誰似青君用嵗華徧分春色到幽遐房陵逺近山千疊¶
到處東風到處花¶
門横石瀬潄潺湲兩兩人家栁映門花影灎紅山影碧¶
客行疑到武陵原¶
<pb:KR4d0280_WYG_019-16a>¶
行遍西阡更北村檀欒處處緑梢雲官身未敢山間宿¶
可得排門謁此君¶
共扶翁媪看行軒亦有娉婷立道邉侵鬢黛眉唇淺注¶
鈆璫勻瑩茜裙鮮¶
沉炷茶鐺且翠㣲歸軒何惜小逶迤晴天璧月今宵好¶
待得金波泛夜時¶
紅斾朱轓得暫陪端知非為踏春来即今歸馬班如意¶
定被山花野鳥猜¶
<pb:KR4d0280_WYG_019-16b>¶
林花斷續碧溪長好在冰奩照靚粧泛膩流膏知逺近¶
未妨粉水更添香¶
病来止酒似淵明潘岳歸田賦已成布榖催耕如見諗¶
提壺勸醉更多情¶
抖擻平時簿領塵偷閑来作看花人從今日作花間去¶
已費今年一半春¶
露粉煙香細孰何荆扉竹徑喜經過陽和若作留連計¶
誰遣飛紅掃更多¶
<pb:KR4d0280_WYG_019-17a>¶
　　　不寐二首¶
改遍年来所著書依然幽夢隔華胥寒更何與衰翁事¶
數到琤摐殺㸃餘¶
追思可樂是丁年日力孳孳有食眠頭觸屏風秖燈後¶
慈親笑勸掩陳編¶
　　　觀山四首(予創小亭觀山五月十八日偕客遊/是日晴而雷防雨先歸三月亦為此)¶
　　　　(遊晴出雨歸坐此小不快盖懲此也二十六/日滿罷而去因作此紀之築亭所委張道堅)¶
　　　　(也/)¶
<pb:KR4d0280_WYG_019-17b>¶
晴春載酒小徘徊倐作衝泥冐雨回畢竟山靈嫌俗駕¶
即今還殷阿香雷¶
每從廹隘面孱顔劣比緣墻見髻鬟好在此亭同把酒¶
與君全體看南山¶
山如豪俊畧方隅傲睨驕蹇未受拘為著孤亭凌縹緲¶
至今端委正衙趨¶
道人動作千年調京兆纔餘五日留此去浮圖桑下意¶
得無追憶費冥搜¶
<pb:KR4d0280_WYG_019-18a>¶
　　　郢州守風二首¶
驚風清旦捲黄沙薄暮蜚雲尚砲車今夜石城樓上角¶
不妨重聽小梅花¶
甕盎轟豗恣擊撞珮環時亦奏鏗鏘風濤欲静猶須怒¶
一付天吳自抑揚¶
　　　過吕仙洞四首¶
神遊八極此焉歸紫府天寛石作扉倦客重来炷沉燎¶
轉頭六十七年非¶
<pb:KR4d0280_WYG_019-18b>¶
天人蜕迹便天飛混迹塵凡世得知嵗歴七朝踰六百¶
朝朝冷眼閲行尸¶
嵌巖中有玉為壺不作嵇生守煆爐玩世肯嘗束老酒¶
翻身時過洞庭湖¶
塵蹤了鳥病催殘夢謁真人九轉丹已熟浮生枯骨觀¶
更悲凡質遇天難¶
　　　書事二首¶
壮年膚骨已清臞老去支離轉不如二十七年扶病過¶
<pb:KR4d0280_WYG_019-19a>¶
半緣躭酒半躭書¶
苦吟添滿鏡中絲課效全輸博塞嬉改就新詩哦百過¶
浪言兒輩不須知¶
　　　客枕不寐二首¶
老羨平生睡作魔矧因多病覆金荷起慿曲几頻搔首¶
如此迢迢良夜何¶
嗢喔鄰鷄㡬番鳴琤撞江浪欲無聲擁衾寧復還家夢¶
望殺東忩未肯明¶
<pb:KR4d0280_WYG_019-19b>¶
　　　次韻郭帥梅三首¶
客子徒煩賦憶梅怯寒未肯臘前開定知酒處頻回首¶
有待江南信使来¶
薄遊他日為尋梅爛賞菁村十里開冰影玲瓏想仍舊¶
夢為荘蝶認香来¶
後乘從公訪古梅梢含笑臉未全開不妨東閤撩詩興¶
未分愁聽起夜来¶
　　　寄張守仲思十首¶
<pb:KR4d0280_WYG_019-20a>¶
一思交好一悲悽楚嶠吳山夢到迷怕説萬山天様逺¶
房陵更在萬山西¶
詩成跬歩遣長鬚江隔郵筒已自疎相望六年無一字¶
故人何計慰窮塗¶
相從軟語説睽離起我清譚更好詩别後憂虞今痛定¶
未須細誦悼亡辭¶
知君喜客我擕雛徑喚郎君到坐隅二子通家仍莫逆¶
可憐相對各縗麄¶
<pb:KR4d0280_WYG_019-20b>¶
衰年淡食當膏腴不為聞韶味有餘定自迎門驚骨立¶
可須蓬語及河魚¶
迂船徑欲一相過安徳橋西之字河未苦路長寒切骨¶
倚君一笑作春和¶
珍蔬解佐盤飡飽妙劑真令病骨輕鍾乳茈薑皆楚産¶
薦芹聊致野人誠¶
衰慵潦倒知無用禄遫扁舟昧此来滿聽勝譚心已足¶
浩然欲指弊廬回¶
<pb:KR4d0280_WYG_019-21a>¶
我方投老嗟多難君亦頻年悼百罹樂事定知神所妬¶
把盃追話唱酬時¶
詩社同盟欲二年吮宫含羽飽周旋儀真又屬風騷将¶
定喚閑身續此絃¶
　　　寄廣教主僧二首¶
回車半日贊公房香積酥陁不一嘗可但山行休脚力¶
免教飢火燎枯腸¶
麥綰銀絲稻薦珠春忩曽是飯伊蒲明朝再蠟登山屐¶
<pb:KR4d0280_WYG_019-21b>¶
更肯開單共飽無¶
　　　題潮出海門圖二首¶
絶島平岡捲欲空兩崕相對屹穹崇即今畫手兼詩筆¶
更與江山角長雄¶
巻裏濤波快一披蒼山踴起雪山馳浮天沃日無窮意¶
到我春忩病酒時¶
　　　再題二首¶
天吳慿怒鼓濤瀾不作閑居巻軸看夜半負山誰料得¶
<pb:KR4d0280_WYG_019-22a>¶
重来坐失兩髙寒¶
濤頭蜚過不斯須秪合朝昏展此圖緬想海門纔末勢¶
終然畎澮視江湖¶
　　　贈浄慈主人五首(肯堂師住明之端巖予宰定/海時為師出不一二云營庵)¶
　　　　(鼎山他日委兒輩以家事約訪師山中為年/嵗留朅来行都則受浄慈請為主人于此予)¶
　　　　(既汨没而師亦未得/歸休也因寄五絶句)¶
平時野飯與巖棲忽向皇都作住持見説禪和蜂蟻聚¶
心閑秪似瑞巖時¶
<pb:KR4d0280_WYG_019-22b>¶
炊珠爨桂走門徒須信髙人道不孤政使過門盡侯主¶
也須拳棒做工夫¶
識君方吏虎存邉已歎疲羸雪滿顛别後漂零怯人問¶
窮山往返費三年(虎存定/海山名)¶
寺前寺後花如錦相見遊人撥不開好把春光供一笑¶
從渠塵韈涴蒼苔¶
師似蜚雲未定居我方薄宦走江湖鼎山他日過從約¶
借問今猶記得無¶
<pb:KR4d0280_WYG_019-23a>¶
　　　晝過荷葉浦二首¶
荷葉浦邉支港多兇人出沒土人窩故人飯我非留滯¶
月黒天隂免夜過¶
一舟失得闗生死中夜何人肆敓攘外此湖江多樂土¶
憶常通夕聽漁榔(過舟云為賊奪/舟驚奔幸免)¶
　　　約徐吕二友訪淨慈老二首(先是過廣教寺牡/丹盛開不我前後)¶
　　　　(客主/大喜)¶
魏紫千葩壓曲欄問君何似檐頭看城西更有芳菲地¶
<pb:KR4d0280_WYG_019-23b>¶
舊約重尋莫作難¶
人間機巧厭相親南道吾今有主人誰與清遊聨此轡¶
吕兄孺子最真醇¶
　　　再次寄肯堂韻五首¶
住山今日得宗師妙與緇徒示總持衣鉢更緣延客盡¶
衲衣包却鄭當時¶
丈室雲趨彼豈徒拳拳此意忍容孤即今又舉二三語¶
説似當年邑大夫¶
<pb:KR4d0280_WYG_019-24a>¶
共譚詩律更譚禪人指昌黎接大顛屏疊葛藤燒筆硯¶
息隂休影了殘年¶
眼向朱門每嬾擡今朝笑口為君開别来却喜人争席¶
浪遣長鬚掃徑苔¶
好在新居勝舊居右連靈隠面西湖東南勝境誰同領¶
我亦閑官一事無¶
　　　題潘徳久侍兒扇(侍兒去/而復回)¶
韈塵去眼恨成堆賦客當年浪費才何似天風吹霧鬢¶
<pb:KR4d0280_WYG_019-24b>¶
乗鸞新自月邉回¶
　　　題張省幹扇¶
前溪天闊渌泱泱溪上詩翁引興長安得南風吹小艇¶
吟看千盖擁紅粧¶
　　　題臧子儀扇¶
買鄰千萬許兒賖老子詩成賴指瑕門枕醴泉交讓木¶
行人不問識君家¶
　　　題扇集句五首¶
<pb:KR4d0280_WYG_019-25a>¶
寳扇重尋明月影月邉仍有女乘鸞主家隂洞細煙霧¶
姑射仙姿不畏寒¶
庭院深深深㡬許美人緜渺在雲堂落花遊絲白日静¶
錦薦金爐夢正長¶
竹裏髙亭燈燭光月移花影上西廂蔗漿金椀冰盤凍¶
始信人間五月凉¶
自恨尋春去較遲古来四事巧相違如今説着成離恨¶
曽為梅花醉不歸¶
<pb:KR4d0280_WYG_019-25b>¶
緑槐髙栁咽新蟬綾扇喚風閶闔天見欲掃床懸麈尾¶
簟紋如水帳如煙¶
　　　題扇七首¶
桃葉渡頭魚噞春莫愁堂上燕依人玉觴欲舉心先醉¶
痛憶當時迹未塵¶
吳霜有信鏡先知楚雨無蹤夢自迷風榻燒香作僧過¶
羅襟得句為誰題¶
聞道廣寒修月手静看如鑒忽如眉即今扇裏乘鸞女¶
<pb:KR4d0280_WYG_019-26a>¶
解笑嫦娥不自持¶
東絹須題黄絹辭老来斵句不能竒定知爍石流金日¶
記我持觴賞雪時¶
裁就霜紈未副揮濡毫欲下更遲遲昔遊尚記蕪湖夜¶
把酒中秋見月時¶
峨眉山北雪極目方丈海中冰作壺我自飈輪隨所往¶
憐渠局息寄洪爐¶
廣寒二十五萬户跪奉素娥聽指呼落屑欲堆懸圃滿¶
<pb:KR4d0280_WYG_019-26b>¶
人間但愛玉輪孤¶
　　　再次寄肯堂韻五首¶
夢思遊覽慰衰遲起耐隂寒不自持捉筆把盃吾技癢¶
可堪袖手過花時(是日早/隂暝)¶
道人心地古為徒野鶴昻藏白月孤我亦生来世緣薄¶
回思昬宦歎非夫¶
技笻過我海雲邉空谷人聲喜欲顛更喜重逢各强健¶
未須悽惋話彫年¶
<pb:KR4d0280_WYG_019-27a>¶
倦遊秪有囊詩錦試為髙人一笑開當日留題海山寺¶
旋聞石刻暗莓苔¶
精藍端未下雲居況復僧中有後湖理障禪那俱坐斷¶
頗嘗遊戲到詩無¶
　　　同徐吕二子遊西湖復次前韻五首¶
老去胡宜誓酒巵興来破戒為君持自今排日花間醉¶
報答春光已後時¶
林僊金骨閟丘墟松自蕭森鶴自孤靈魄在天聨傅説¶
<pb:KR4d0280_WYG_019-27b>¶
遺書落世仰濳夫¶
僊祠佛舎碧山邉扶路逢人有醉顛火急向渠分此樂¶
徐郎多病我衰年¶
酴醾芍藥借春回似解商量陸續開安得𤣥霜著花骨¶
不教容易染蒼苔¶
天分天上靈河水圍作錢塘千頃湖未有風亭花月觀¶
已誇勝境世間無¶
　　　次韻答璧侍者五首¶
<pb:KR4d0280_WYG_019-28a>¶
佛屋連延跨翠㣲看雲手版向曽持重遊不是尋春去¶
冷眼漂花捲絮時¶
獅子窟中獅子子孤羣懾怯更清孤當塲不作春雷吼¶
底用吟詩壓老夫¶
他日山行不喚船浪花如雪北風顛而今已苦山行熱¶
却辦鴟夷餉長年¶
為向詩翁致命回定應禪老笑顔開盤飡要是隨宜飽¶
畧具油葱市海苔¶
<pb:KR4d0280_WYG_019-28b>¶
欲買青山貸寓居時臨絶頂瞰平湖巳容下榻煩重問¶
肯念吾貧折劵無¶
　　　題趙景安二亭¶
　　　　尺五二首¶
山亭縹緲五雲連瑞靄靈河最近天當念江湖吏塵客¶
舉頭見日獨悽然¶
僊樂慣常醒醉夢市香不斷襲衣裾何須更羨城南杜¶
丹地黄扉即詔除¶
<pb:KR4d0280_WYG_019-29a>¶
　　　　雲濤二首¶
坐看銀山捲壊雲濤頭蜚過不逡廵世間壮觀何人領¶
付與亭中筆有神¶
闛沓每疑神軸動撞唐更恐日車飜慿欄待得波聲寂¶
擘絮依然掛海門¶
　　　景安和章来再次韻謝設醴四首¶
朅来取友得三賢安石仁風樂廣天七字不應呈此拙¶
詩腸老去已枵然¶
<pb:KR4d0280_WYG_019-29b>¶
道装人映醉中姝十二分行儼翠裾遥想飜堦麗清禁¶
似今羣豔簉庭除¶
玉盤盂側玉為人挿羽瑶觴不計廵想送客歸回醉眄¶
司花来夢闘精神¶
拜賜清詩醒醉昬恍如帝所聽新飜君才炙輠無窮盡¶
未敢先闗月下門¶
　　　徐南卿友竹軒二首¶
皺縠香羅裹瓠壺此君髙韻豈其徒蕭然相對心莫逆¶
<pb:KR4d0280_WYG_019-30a>¶
敢謂徐郎山澤臞¶
嘯風含月近窓扉金鎖瓏璁鳯尾齊況復頼君相引重¶
一時同作辟塵犀¶
　　　即事二首¶
隥圍山擁碧崚嶒二載房陵冷似冰今日皇皇空載質¶
令人飜憶在房陵¶
形容骯髒水雲宜心意䦨殘欲語誰不作貴人炎冷面¶
北山逋客最相知¶
<pb:KR4d0280_WYG_019-30b>¶
　　　再次韻趙景安四首¶
迂儒法士就鷄連猶復拘拘詫甕天度外有人能好客¶
一樽容我賦超然¶
艷粉竒葩照座隅更䦨醉墨㸃襟裾詩成平處猶元白¶
無限羈愁頼破除¶
平時一飽毎從人自庇官曹等徼廵且可放狂中酒聖¶
冷看得意詫錢神¶
酒濃勝得晩天寒雲氣侵帷水墨飜蘭蕙香前還判醉¶
<pb:KR4d0280_WYG_019-31a>¶
不須投轄鎖重門¶
　　　再次韻四首(或勸長翁圖分長安/粟逕授議幕歸故作)¶
公朝已後茹茅連幕府偷閑亦所天寵辱肯為差别觀¶
道人隨寓秪怡然¶
作吏丁年熟李書調官晩境曳鄒裾平時外慕生災怪¶
嘉遁爻中有祓除¶
到眼浪岐官冷熱遇人傳得酒逡廵曼容東老俱通夢¶
不勸趨榮勸養神¶
<pb:KR4d0280_WYG_019-31b>¶
頗有傳詩問子山或将贊易譽虞翻先生不乏醺酣笑¶
問字能無欵席門¶
　　　苦雨次前韻四首¶
雨脚波頭逺接連衣寒礎潤犯梅天誰憐旅食淄塵客¶
日問珠炊與桂然¶
墨雲篩雨宻還疎欲出塗泥恐濺裾惡況横陳費料理¶
枯棋濁酒有驅除¶
安排看駕趂遊人禁籞猶遲漢帝廵留取晚香天一笑¶
<pb:KR4d0280_WYG_019-32a>¶
倩誰寄語主林神¶
騷窣松筠聽夜喧淙潺盆盎駭朝飜衰翁危坐追交態¶
舊雨軒車尚到門¶
　　　四月望再遊西湖十首¶
前時小舫冐氛昬重到輕橈破麴塵湖面風煙飽姿態¶
一番到眼一番新¶
傑屋修垣著畫圖連連勝士逸人居乘閑我亦無羈束¶
竹杖芒鞋信所如¶
<pb:KR4d0280_WYG_019-32b>¶
疇昔相期襆被来飯餘歸意類擠排蘋風蘿月孤清夜¶
僅見山間結夏齋(充老要宿山間/以事不果留)¶
杖挑初日闖雲闗忽報充師早下山煮茗譚詩有賢子¶
免教題鳯悵空還¶
十字街頭托盋盂鴈鵝食口待朝脯我来欲序睽違意¶
要問揚州米價無¶
定結諸山粥飯緣每歸留得杖頭錢穿雲更欲攜君去¶
布水多煩為我先(穿雲布/水俗語)¶
<pb:KR4d0280_WYG_019-33a>¶
堆青泛碧放船篷萬里風前鶴髮翁絶境滿前官不禁¶
此身未省歎塗窮¶
春光陸續委東流看到湖邉安石榴更與蘇堤鷗鷺約¶
辦舟来賞牡丹秋(俗目芙蓉/秋牡丹)¶
歌呼浩渺翠霏問秪苦詩才老坐慳安得觀音毋陁手¶
為人千紙寫湖山¶
横逵縱徑平如水無復衝泥防險人儻使人心盡包叟¶
世間何向不通津(是日遊靈感庵庵主包/道人砌南山街畧遍)¶
<pb:KR4d0280_WYG_019-33b>¶
　　　次韻楊宰食野蓮¶
小嘗紺菂掉吟頭甓社湖隂風露秋仙實休誇華峰頂¶
吮霜嚥蜜亦其流¶
　　　次韻楊宰捕蝗宿兊巖四首¶
歸来聞道頗休閑蝗事今隨暑氣殘我欲一樽供軟脚¶
還能衝雨過蘇端¶
旱蝗蔽土翳雲空遥想驅馳逐轉蓬端坐頼君醻一飽¶
老顔可諱發慙紅¶
<pb:KR4d0280_WYG_019-34a>¶
去為民勞走險艱停驂㡬問具茨山秪今欲致賢勞謝¶
詩債徒能準數還¶
龍公私我雨霶浪釀酒須防有乞漿慙愧四鄰千萬室¶
畧無笑語及時暘(弊家東荘/近屢得雨)¶
　　　次韻楊宰凌霄花¶
髙花笑屬賦花人花自鮮明筆有神可惜人間兩清絶¶
不教媚嫵對閑身¶
　　　再次韻楊宰七首¶
<pb:KR4d0280_WYG_019-34b>¶
雪英閑澹烱雙明水斛泓渟碧一罃小憩山村無與語¶
熏爐茶鼎闘僧清¶
頗思菱角問鷄頭且放蓮房擅早秋蠲渴滌煩須底物¶
未應接綆汲溪流¶
能書徒自想髙閑煨芋何從得嬾殘蕭寺隨緣茶餅供¶
勝譚誰為解憂端¶
棗飣菘葅不闕供露蓮何啻剝千蓬迎秋更有蒼虬卵¶
邀勒斜陽未肯紅¶
<pb:KR4d0280_WYG_019-35a>¶
㣲吟長嘯强躋攀愁斛多於庾子山我亦豐凶闗夢寐¶
秋成消息待君還¶
驟聞行旅歎賫糧無復居人肯饋漿十襲君詩要娱老¶
却愁痛定説常暘¶
附麗髙隂暑裏春衰榮不預主林神胡床想踞僧垣夜¶
却愛香隨露滴身¶
　¶
　¶
<pb:KR4d0280_WYG_019-35b>¶
　¶
　¶
　¶
　¶
　¶
　¶
　¶
　江湖長翁集巻十九¶
